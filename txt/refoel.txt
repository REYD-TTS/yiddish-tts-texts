רפֿאל איז אַ משגיח. ער גיט אַכטונג.
אױף װאָס גיט ער אַכטונג? אױף אַלסדינג. ער גיט אַכטונג אױף דער תּלמוד תּורה, די קינדער זאָלן נישט גײן נאַקעט און באָרװעס; אױפֿן ביקור-חולים, אָרעמע לַײט זאָלן דאָרט נישט אױסגײן פֿון הונגער; ה ַײנט גיט ער אַכטונג אױף די בחורים, װאָס זיצן אין בית-המדרש און לערנען, זײ זאָלן האָבן װאָס צו עסן און נישט גײן אין צעריסענע שטיװל. און גלאַט אױף אָרעמע ל ַײט אין שטאָט גיט ער אַכטונג, זײ זאָלן האָבן אױף שבת און אױף יום-
טובֿ.
ער אַלײן טאַקי גײט דאָס פֿון זײערט װעגן איבער די הַײזער, קלױבט קָאָפּיקעס, נעמט צונױף פֿון זײערטװעגן אױף חתונות, אױף בריתן, אױף פּדיון-הבנס און אױף אַנדערע שׂמחות, לאָזט נישט דורך קײנעם, ר ַײסט פֿון טױט און פֿון לעבעדיק און קריגט
זיך, זידלט זיך און שלאָגט זיך פֿאַר „ז ַײנע“ אָרעמע ל ַײט.
אַ גאַנצע װאָך גײט ער אום מיט אַ שטעקן. און ערבֿ שבת און ערבֿ יום-טובֿ – מיט אַ זאַק אױף די פּלײצעס. אין דעם דאָזיקן זאַק װאַרפֿט איר אים אַר ַײן װאָס איר האָט׃ אַ שטיקל ברױט, אַ פּולקע פֿון אײן עוף, אַ געבאַקענעם קאַרטאָפֿל, אײן אוגערקע, אַ קנאָבל, אַ ציבעלע, אַ בײנדל – אַלסדינג איז אַ סחורה. און פּרוּװט, אַדרבה, װאַרפֿט נישט אַרַײן רב רפֿאלן אין זאַק אַרַײן גאָרנישט נישט, װעט איר קריגן געזידלט, און אַז איר װעט זיך שטעלן אױסטענהן, קאָנט איר אים נאָך אַר ַײנברענגען אין כּעס, און ער
קאָן א ַײך געבן מיטן שטעקן.
1
רפֿאל איז אײן אױסגעדינטער סאָלדאַט, אַ ניקאָל ַײעװסקער, און האַלט זיך גל ַײך, װי אַ סטרונע, און גײט, װי אַ סאָלדאַט. אַז איר װילט, קאָנט איר זען ב ַײ אים אונטער דער קאַפּאָטע, אױפֿן ל ַײבל, אַ מעדאַל פֿון ניקאָלַײען. צװײ מעדאַלן׃ אײנע אַ זילבערנע, די אַנדערע אַ בראָנזענע. און ער האָט צו דערצײלען פֿון ניקאָלַײ פּאַװלאָװיטשן מעשׂיות מיט מעשׂיות. נאָר װוּ האָט ער צַײט צו דערצײלן מעשׂיות, אַז ער האָט אױף זיך אַזױ פֿיל אַרבעט? אַ
קלײניקײט – אַ מענטש אַ משגיח!
װער האָט אים געמאַכט פֿאַר אַ משגיח – װײסט קײנער נישט. װער צאָלט אים און װיפֿל באַקומט ער פֿאַר ז ַײן אַרבעט – װײסט קײנער נישט. קײנער װײסט נישט און קײנער נעמט נישט אָפּ ב ַײ אים קײן דין וחשבון. מע גלױבט אים. מע װײסט, אַז װאָס רפֿאל פֿאַרדינט פֿאַר זַײן אַרבעט – מעגן דאָס די שׂונאים האָבן אױף זײער פֿאַרמעגן, װאָרום ער אױף זיך אַלײן באַדאַרף גאָרנישט. און ער גײט מיט דעם גאַנג, אַז איר באַדאַרפֿט אױך גאָרנישט. ער קאָן זיך פֿאַרגינען אַײך זאָגען מוסר, למאַי איר גיט אױס געלט אױף דער רוח װײסט װאָס, בעת אין שטאָט זענען דאָ אַזױ פֿיל אָרעמע ל ַײט. די גאַנצע װעלט איז ב ַײ אים באַשאַפֿן געװאָרן נאָר פֿון די אָרעמע ל ַײטס װעגן. דערזעט ער אױף א ַײך אַ נ ַײ מלבוש, װעט ער עס אַ טאַפּ טאָן און װעט א ַײך אַ פֿרעג טאָן׃ „װאָס קאָסט?“ און װעט נעמען אױסרעכענען אַײך, װיפֿל אָרעמע לַײט װאָלט מען געקאָנט דערמיט אױסקלײדן. קומט ער צו גײן אױף אַ חתונה, אַ ברית, אַ פּדיון-הבן אָדער אַזױ אַ שׂמחה, איז דאָס ערשטע, װאָס קומט אים אױפֿן זינען׃ „װיפֿל אָרעמע ל ַײט װאָלט מען מיט אַזאַ סעודה געקאָנט אָנהאָדעװען?“... און ער װאַרט אָפּ, װען װעט דער עולם אָפּבענטשן און צעגײען זיך, בכדי ער זאָל קאָנען צונױפֿנעמען די איבערגעבליבענע שטיקלעך פֿאַר זַײנע אָרעמע
ל ַײ ט .
װי אַלט איז ער? – דאָס װײסט קײנער נישט, און ער אַלײן – אױך נישט. ער איז שױן אַ ביסל טױבלעך. אַז איר רעדט צו אים און ער דערהערט נישט, צעשרַײט ער זיך אױף אַײך, אַז „איר שפּרעכט אים אָפּ אַ גוט אױג“, און איר מוזט רעדן העכער. אױך די ראיה איז ב ַײ אים די לעצטע צ ַײט אַ ביסל געשלאָגען. אַז ער גײט, קוקט ער גל ַײך און טאַפּט מיטן שטעקן. ער טרעפֿט אָבער אַהין, װוּ מע דאַרף, און אַז מע גיט אים, דערזעט ער, און אַז מע גיט אים נישט,
בײזערט ער זיך, קלאַפּט מיטן שטעקן׃
2
– איר האָט שױן הַײנט זיך אָנגעפֿרעסן, דאַנקען גאָט, און אָנגעזליאָקעט, און איצט רױכערט איר זיך אַ פּאַפּיראָסל. אַײך איז, קײן עין-הרע, גאַנץ גוט! און דאָס װײסט איר, אַז מַײנע
אָרעמע ל ַײט פֿאַסטן נאָך פֿון נעכטן אָן, יאַדראָ װאַשי קאַטשקי!...
דאָס איז ז ַײן יװנישע קללה, װאָס ער איז מכבד מיט איר קלײן און גרױס. ענטפֿערן אים עפּעס דערױף איז אַרױסגעװאָרפֿן – מע קאָן נאָך הערן פֿון אים ערגערע װערטער...
– נאַט אַײך אַזאַ מין אָנשיקעניש! – זאָגט מען אױף אים אין שטאָט, און מע באַהאַלט זיך אױס פֿון אים, טאָמער װעט ער נישט געפֿינען.
קײן קינדער האָט ער נישט. ער האָט זײ אַלעמען איבערגעלעבט. ער האָט נאָר אײניקלעך, װאָס האַלטן אים אױס מיט גרױסע צרות – און דאָס גיט אים די מעגלעכק ַײט, ער זאָל זיך קאָנען אין גאַנצן אָפּגעבן צו ז ַײנע אָרעמע ל ַײט און טאָג װי נאַכט אַרומגײן איבער דער שטאָט, זשעברעװען, שלעפּן, רַײסן, דערקוטשן, אַײנעסן זיך
אין די בײנער אַר ַײן, זידלען זיך און שעלטן זיך אױף יוניש.
נאָר אײן טאָג אין יאָר איז פֿאַראַן, װאָס אונדזער בעל-משגיח לאָזט צו רו דעם עולם. דאָס איז דער טאָג פֿון ערבֿ יום-כּפּור.
ער האָט שױן באַזאָרגט זַײנע אָרעמע לַײט נאָך פֿון נעכטן, זיך איבערגעקריגט מיט דער גאַנצער שטאָט, אױסגעװיזן מיט ראיות, אַז אָרעמע לַײט באַדאַרפֿן אױך שלאָגן כּפּרות, אַז אָרעמע לַײט באַדאַרפֿן אױך האָבן מיט װאָס צו פֿאַרפֿאַסטן זיך – עס גײט אַזאַ הײליקער טאָג, יאַדראָ װאַשי קאַטשקי!... און איצט מאַרשירט ער מיט ז ַײנע אַלטע סאָלדאַטסקע פֿיס איבער דער שטאָט, שױן אָן אַ זאַק און אָן אַ שטעקן, יום-טובֿ'דיק, מיט בײדע ניקאָלַײעװסקי מעדאַלן אױף דער ברײטער ברוסט. און מחמת דעם שטעקן האָט ער געלאָזט אין דער הײם, גײט ער האַרט ב ַײ די װענט, פֿון שטוב
צו שטוב, איבערבעטן דעם עולם, זיך מוחל ז ַײן׃
3
– אַ גוט יום-טובֿ! טאָמער האָב איך א ַײך אָנגערירט מיט אַ קרום װאָרט, בעט איך א ַײך איבער, און װינטש א ַײך אַ חתימה טובֿה.
ענטפֿערט מען אים׃ „גם אתּם, לאָז גאָט מוחל ז ַײן“. – מע בעט אים זיצן און מען איז אים מכבד מיט לעקעך.