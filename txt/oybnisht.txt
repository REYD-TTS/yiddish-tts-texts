און דער נעמיראָװער פֿלעגט סליחות-צַײט יעדן פֿרימאָרגן נעלם װערן! פֿאַרשװוּנדן!
מען פֿלעגט אים נישט זען אין ערגעץ: נישט אין שול, נישט אין בײדע בתּי-מדרשים, נישט בַײ אַ מנין, און אין דער הײם אַװדאי און אַװדאי נישט. די שטוב איז געשטאַנען אָפֿן. װער עס האָט געװאָלט, איז אַר ַײן און אַרױסגעגאַנגען; געגנבֿעט ב ַײם רבין האָט מען נישט,
אָבער קײן לעבעדיק באַשעפֿעניש איז אין שטוב נישט געװען.
װוּ קען ז ַײן דער רבי?
װוּ זאָל ער ז ַײן? מן-הסתּם אין הימל! װײניק געשעפֿטן האָט אַ רבי פֿאַר ימים-נוראָים צו פֿאַרזאָרגן? יִידעלעך, קײן עין-הרע, דאַרפֿן פּרנסה, שלום, געזונט, גוטע שידוכים, װילן גוט און פֿרום ז ַײן, און די זינד זענען דאָך גרױס, און דער שׂטן מיט ז ַײנע טױזנט אױגן קוקט פֿון אײן עק װעלט ביז דער צװײטער, און ער זעט, און פֿאַרקלאָגט,
און מסרט...און ñ װער זאָל העלפֿן, אַז נישט דער רבי?
אַזױ האָט דער עולם געטראַכט.
אײן מאָל איז אָבער אָנגעקומען אַ ליטװאַק ñ לאַכט ער! איר קענט דאָך די ליטװאַקעס: פֿון מוסר-ספרים האַלטן זײ װײניק, דערפֿאַר שטאָפּן זײ זיך אָן מיט ש"ס ופסקים. װַײזט דער ליטװאַק אַ בפירושע גמרה ñ די אױגן שטעכט ער אױס. אַפֿילו משה רבינו, װ ַײזט ער, האָט ב ַײם לעבן נישט געקאָנט אַרױף אױפֿן הימל, נאָר געהאַלטן
זיך צען טפֿחים אונטערן הימל! נו, גײ שפּאַר זיך מיט אַ ליטװאַק! װוּ דען קומט אַהין דער רבי?
ñ מ ַײן דאגה! ענטפֿערט ער און ציט מיט די אַקסל, און תּוך כּדי דיבור )װאָס אַ ליטװאַק קען!( איז ער זיך מיישבֿ צו דערגײן די זאַך.

נאָך דעם זעלבן פֿאַרנאַכט, באַלד נאָך מעריבֿ, גנבֿעט זיך דער ליטװאַק צום רבין אין חדר אַר ַײן, לײגט זיך אונטערן רבינס בעט, און ליגט. ער מוז אָפּװאַרטן און זען, װוּ דער רבי קומט אַהין, װאָס
ער טוט סליחות-צ ַײט.
אַן אַנדערער װאָלט אפֿשר א ַײנגעדרעמלט און פֿאַרשלאָפֿן די צ ַײט, אַ ליטװאַק טוט זיך אַן עצה: לערנט ער זיך אױסנװײניק אַ גאַנצע מסכתּא! איך געדענק שױן נישט, חולין צי נדרים!
פֿאַר טאָג הערט ער, װי מען קלאַפּט צו סליחות. דער רבי איז שױן ניט געשלאָפֿן אַ צ ַײט. ער הערט אים שױן אפֿשר אַ
גאַנצע שעה קרעכצן.
װער עס האָט געהערט דעם נעמיראָװער קרעכצן װײס, װיפֿל צער פֿאַר כּל ישׂראל, װיפֿל יסורים עס האָט געשטעקט אין זַײן יעדן קרעכץ...די נשמה פֿלעגט אױסגײן הערנדיק דאָס קרעכצן! אַ ליטװאַק האָט דאָך אָבער אַן א ַײזערן האַרץ, הערט ער צו און ליגט זיך װ ַײטער! דער רבי ליגט זיך אױך: דער רבי, זאָל לעבן, אױפֿן בעט,
דער ליטװאַק אונטערן בעט. 
דערנאָך הערט דער ליטװאַק, װי די בעטן אין הױז הײבן אָן סקריפּען...װי די בני-בית כאַפּן זיך אַרױס פֿון די בעטן, װי מען מורמלט אַ י ִידיש װאָרט, מען גיסט װאַסער אױף די נעגל, עס קלאַפּן אױף און צו די טירן...דערנאָך איז דער עולם אַרױס פֿון שטוב, עס װערט װ ַײטער שטיל און פֿינצטער, דורכן לאָדן ש ַײנט קױם אַר ַײן אַ
קלײן ביסל ליכט פֿון דער לבֿנה... מודה האָט ער געװען, דער ליטװאַק, אַז װען ער איז געבליבן אײנער
אַלײן מיטן רבין, איז אים באַפֿאַלן אַן אימה, די הױט איז שױן אים 2
אױפֿגעלאָפֿן פֿאַר שרעק, די װאָרצלען פֿון די פּאות האָבן אים געשטאָכן אין די שלײפֿן װי די נאָדלען.
אַ קלײניקײט: מיטן רבין, און סליחות-צ ַײט, פֿאַר טאָג, אַלײן אין שטוב...
אַ ליטװאַק איז דאָך אָבער א ַײנגעשפּאַרט, ציטערט ער װי אַ פֿיש אין װאַסער און ליגט.

ענדלעך שטײט דער רבי זאָל לעבן אױף...
פֿרִיער טוט ער װאָס אַ יִיד דאַרף טאָן...דערנאָך גײט ער צו צו דעם קלײדער-אַלמער און נעמט אַרױס אַ פּעקל...עס באַװַײזן זיך פּױערישע קלײדער: ל ַײװנטענע פּלודערן, גרױסע שטיװל, אַ סיערמענגע, אַ גרױס פֿוטערן היטל מיט אַ ברײטן לאַנגן לעדערנעם
פּאַס, אױסגעשלאָגן מיט מעשענע נעגעלעך. דער רבי טוט עס אָן....
פֿון דער קעשענע פֿון סיערמענגע שטאַרט אַרױס אַן עק פֿון אַ גראָבן שטריק...פֿון אַ פּױערישן שטריק!
דער רבי גײט אַרױס; דער ליטװאַק ñ נאָך!
דורכגײענדיק טרעט אָפּ דער רבי אין קיך, בײגט זיך אַײן, פֿון אונטער אַ בעט נעמט ער אַרױס אַ האַק, פֿאַרלײגט זי הינטערן פּאַס און גײט אַרױס פֿון שטוב.
דער ליטװאַק ציטערט, נאָר ער טרעט נישט אָפּ. 
אַ שטילער, ימים-נוראָימדיקער פּחד װיגט זיך איבער די טונקעלע גאַסן. אָפֿט ר ַײסט זיך אַרױס אַ געשרײ פֿון סליחות פֿון ערגעץ אַ מנין, אָדער אַ קראַנקער קרעכץ פֿון ערגעץ אַ פֿענצטער...דער רבי האַלט זיך אַלץ אין די זַײטן פֿון די גאַסן, אין די שאָטן פֿון די
3
הַײזער...פֿון אײן הױז צום אַנדערן שװימט ער אַרױס און דער ליטװאַק נאָך אים...
און דער ליטװאַק הערט, װי זַײן אײגן האַרצקלאַפּן מישט זיך צוזאַמען מיטן קול פֿון רבינס שװערע טריט; אָבער גײן גײט ער, און קומט צוזאַמען מיטן רבין אױס דער שטאָט אַרױס.

הינטער דער שטאָט שטײט אַ װעלדל.
דער רבי, זאָל לעבן, נעמט זיך אין װַעלדל אַרַײן. ער מאַכט אַ דר ַײסיק-פֿערציק טריט און שטעלט זיך אָפּ ב ַײ אַ בײמל און דער ליטװאַק װערט ניבֿהל ונשתּומם זײענדיק, װי דער רבי נעמט אַרױס
פֿון פּאַס די האַק און שלאָגט אין בײמל אַר ַײן.
ער זעט װי דער רבי האַקט און האַקט, ער הערט װי דער בײמל קרעכצט און קנאַקט. און דאָס בײמל פֿאַלט, און דער רבי שפּאַלט עס אױף ליפּעס...די ליפּעס ñ אױף דינע ש ַײטלעך; און ער מאַכט זיך אַ בינטל האָלץ, נעמט עס אַרום מיטן שטריק פֿון קעשענע, ער װאַרפֿט דאָס בינטל האָלץ איבער די פּלײצעס, שטעקט צוריק אַר ַײן די האַק אינעם פּאַס, לאָזט זיך אַרױס פֿון װאַלד און גײט צוריק אין
שטאָט אַר ַײן. אין אַ הינטערגעסל שטעלט ער זיך אָפּ ב ַײ אַן אָרעם, האַלב
א ַײנגעבראָכן ה ַײזל און קלאַפּט אָן אין פֿענצטערל. ñ װער איז? פֿרעגט מען דערשראָקן פֿון שטוב אַרױס. דער ליטװאַק
דערקענט, אַז עס איז אַ קול פֿון אַ י ִידענע, פֿון אַ קראַנקער י ִידינע. ñ יאַ! ענטפֿערט דער רבי אױף פּױעריש לשון. ñ קטאָ יאַ? פֿרעגט מען װ ַײטער פֿון שטוב. און דער רבי ענטפֿערט װ ַײטער, אױף מאַלאָרוסיש לשון: װאַסיל. ñ װאָס פֿאַר אַ װאַסיל און װאָס װילסטו, װאַסיל?
4
ñ האָלץ, זאָגט דער פֿאַרשטעלטער װאַסיל, האָב איך צו פֿאַרקױפֿן זײער ביליק...בחצי-חינם האָלץ!
און, ניט װאַרטנדיק אױף אַ תּשובֿה, נעמט ער זיך אין שטוב אַר ַײן.
דער ליטװאַק גנבֿעט זיך אױך אַר ַײן און, ב ַײם גרױען ליכט פֿון פֿר ִיען מאָרגן, זעט ער אַן אָרעמע שטוב, צעבראָכן, אָרעם כּלי-בית...אין בעט ליגט אַ קראַנקע יִידענע, פֿאַרװיקלט מיט שמאַטעס, און זי
זאָגט מיט אַ ביטער קול: ñ קױפֿן? מיט װאָס זאָל איך קױפֿן? װוּ האָב איך, אָרעמע אַלמנה,
געלט? ñ איך װעל דיר באָרגן! ענטפֿערט דער פֿאַרשטעלטער װאַסיל, אין
גאַנצן זעקס גראָשן!
ñ פֿון װאַנען װעל איך דיר באַצאָלן? קרעכצט די אָרעמע י ִידענע.
ñ נאַריש מענטש, מוסרט זי דער רבי: זע, דו ביסט אַן אָרעמע קראַנקע יִידענע און איך געטרױ דיר דאָס ביסל האָלץ, איך בין בטוח, אַז דו װעסט באַצאָלן, און דו האָסט אַזאַ שטאַרקן, גרױסן גאָט, און געטרױסט אים נישט...און האָסט אױף אים אױף נאַרישע
זעקס גראָשן פֿאַרן בינטל האָלץ קײן בטחון נישט! ñ און װער װעט מיר א ַײנהײצן? קרעכצט די אַלמנה: איך האָב דען
כּוח אױפֿצושטײן? מ ַײן זון איז אױף דער אַרבעט געבליבן. ñ איך װעל דיר א ַײנהײצן אױך, זאָגט דער רבי.

און, אַר ַײנלײגנדיק דאָס האָלץ אין אױװן, האָט דער רבי, קרעכצנדיק, געזאָגט פֿון סליחות דעם ערשטן פּיזמון....
און אַז ער האָט עס אונטערגעצונדן און דאָס האָלץ האָט פֿרײלעך געברענט, האָט ער געזאָגט, שױן אַ ביסל לוסטיקער, פֿון די סליחות דעם צװײטן פּיזמון....
5
דער דריטן פּיזמון האָט ער געזאָגט, װען עס האָט זיך אױסגעברענט און ער האָט די בלעך פֿאַרמאַכט....

דער ליטװאַק װאָס האָט דאָס אַלץ געזען איז שױן געבליבן אַ נעמיראָװער חסיד.
און שפּעטער, אױב אַ חסיד האָט אַ מאָל דערצײלט, אַז דער נעמיראָװער הײבט זיך אױף, סליחות-צ ַײט, יעדן פֿרימאָרגן און פֿליט אַרױף אין הימל אַר ַײן, פֿלעגט שױן דער ליטװאַק נישט לאַכן, נאָר
צוגעבן שטילערהײט: ñ אױב נישט נאָך העכער!