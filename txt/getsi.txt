געצי-גובערנאַטאָר – דאָס איז דער שמש פֿון אַלטן בית-המדרש.
אומעטום, אין אַלע בתּי-מדרשים פֿון דער גאַנצער װעלט, זענען אפֿשר די שמשים – שמשים. געצי דער שמש פֿון אונדזער אַלטן בית-המדרש איז מער בעל-הבית, װי שמש. װאָס זאָג איך? ער איז
בעל-הבית איבער אַלע בעלי-בתּים.
געצי לאָזט נישט פֿירן קײן װעלטן אין בית-המדרש. ער זאָגט, אַז אַ שול איז אַ מקום-קדוש. װילט איר רעדן געשעפֿט – קאָנט איר גײן אינעם מאַרק. װילט איר שמועסן פּאָליטיקע – איז דאָ, להבֿדיל, אַ מרחץ. בשום אופֿן װעט איר ב ַײ אים נישט פּועלן, ער זאָל אַײך לאָזן רעדן אַפֿילו שבת צו אױסנעמעניש. געצי איז אַ יִיד, װאָס לײגט נישט קײן כּבֿוד אױף קײנעם. איר קאָנט אַײך שטײן אױבֿנאָן אין מזרח-װאַנט און מעגט אַײך האָבן זיבעצן זילבערנע עטרות אױפֿן טלית, װערט ער פֿאַר א ַײך נישט בטל. איר קאָנט א ַײך ז ַײן דער גרעסטער גבֿיר פֿון שטאָט, רב יהושע-העשל אַלײן, װילט איר נאָך אױסרעדן אַ װאָרט, אַזױ דערהערט איר אַ זעץ איבערן שלחן און אַ געשרײ „שששאַ!“ – אַז איר װערט
פֿאַרטױבט.
אָדער פּרוּװט נעמען אַ ספֿר פֿון דער בית-המדרש-שאַפֿע און נישט צוריקברענגען צו דער צַײט, װעט איר האָבן פֿון געצי'ן דעם גרעסטן בזיון.
אָדער זַײט מנדר שבת צו עלית-התּורה אַ חצי פֿונט נרות על הבית-מדרש, אָדער ח"י פּרוטות אױף אָרעמע לַײט, און װילט נישט אָפּגעבן – זענט איר שױן אײן אָנזעצער. ס ַײדן איר האַלט
ב ַײ עוקר ז ַײן און אַװעקלאָזן זיך קײן אַמעריקע.
1
אָדער לאָז עמיצער א ַײנשטעלן זיך שיקן געצי'ן מיט אַ שליחות, װאָס איז נישט ש ַײך מיט בית-המדרש, װעט ער אױסהערן און אַ זאָג טאָן׃
– פֿיס האָט איר? זַײט זיך מטריח און גײט אַלײן! – אָט אַזאַ מענטש איז געצי.
די אײנציקע, װאָס דערװעגן זיך אַרױסטרעטן מיט עזות קעגן געצי דעם שמש, איז נאָר יונגװאַרג. טשיקאַװע בחורימלעך, חדר- יונגלעך, קונדסים, שטאָט-שקצים – פֿון זײ האָט ער דעם טױט. זײ טוען אים, װאָס מע טוט קײן יִידן נישט׃ זײ קערען אים איבער די סטענדערס, אַז קײנער זעט נישט. זײ לאָזן אים אַרױס דאָס װאַסער פֿונעם האַנטפֿאַס. פֿאַרקניפּן אים דעם האַנטעך. קאַפּן אים אָן חלבֿ אױף די בית-המדרש-גמרות. רַײסן אַרױס דעם צװײטן „יקום פּורקן“ פֿון אַלע קהל'שע סדורים, אַזױ אַז װאָס פֿאַר אַ סדור מע זאָל נישט עפֿענען, איז ער נאָר מיט אײן „יקום-
פּורקן“.
פֿון די דאָזיקע װ ַײסע-חבֿרה'ניקעס האָט געצי אָפּגעשניטענע יאָר, דעם גיהנם! און ער קוקט זײ נאָך, טאָמער װעט ער עמיצן פּאַקן. און האָט ער געפּאַקט אַ חבֿרה-מאַן, רעכנט ער זיך שױן אָפּ מיט אים פֿאַר אַלע. אַרױס פֿון געציס הענט מיט אַ ב ַײל, מיט אַ בלױ אױג אָדער אָן אַן אױער – הײסט נאָך גוט אָפּגעשניטן. געצי האָט פַֿײנט לאַנגע מחזקות, גבֿית-עדות מיט פּוסטע ספּראַװקעס׃ אַ
נגידס אַ יִינגל, אַן אָרימער יתום – אױסגעפּאַטשט, פֿאַרפֿאַלן!
געצי קאָן פּאַטשן. אַז ער לאָזט אַראָפּ אַ האַנט, קאָן מען דערזען דעם זײדן פֿון יענער װעלט. אַ יִיד אַ גבֿר )אַ משפּחה פֿון גיבורים(, כאָטש אפֿילו אַזױ, אױפֿן קוק, װעט איר פֿאַר אים נישט געבן קײן צװײ צעבראָכענע גראָשן. דאַר, אױסגעטריקנט, הױט און בײנער. נאָר פּאות צװײ גראָבע, שװאַרצע, און אַלײן איז ער אַ שװאַרצער, שװאַרץ װי אַ טאָטער, מיט שװאַרצע אױגן, בײזע, װאָס קאָנען נישט קוקן גלַײך אין פּנים אַרַײן, נאָר אַראָפּ. באַקן אױסגעפֿאַלענע, אַ נאָז אַ פֿאַרלײגטע און װאָנצעס שװאַרצע, אַראָפּגעלאָזטע אַראָפּ. די אַלע זאַכן אין אײנעם מאַכן אַן א ַײנדרוק, אַז אָדער ער װיל געבן אַ ניס און קאָן נישט, אָדער ער
2
האָט א ַײך עפּעס צו זאָגן און װיל נישט, אָדער ער איז גלאַט אַ ַרע, אַ רשע.
– אַ רשע מרושע! – זאָגט מען אױף אים אין שטאָט. – אַן אַײנגעגעסענע בריאה, אַ יִיד אַ צו-להכעסניק, אַ מה-יעשהניק, האָט נישט אױף זיך קײן אױבערהאַר, טוט װאָס ער װיל. װיל ער עפֿענען די שול – עפֿנט ער. װיל ער פֿאַרמאַכן – פֿאַרמאַכט ער. קומט װינטער, דאַרף מען זיך אױסציען פֿאַר אים, ער זאָל
דורכהײצן דאָס דאָס בית-מדרש. און אַ מאָל, אַז עס קומט אים אָן, זאָל ער א ַײך אָנהײצן, װי, להבֿדיל, אין אַ באָד.
אַ שטײגער, לאָז אַן אָרימאַן אױסגײן, געצי זאָל אים לאָזן איבערנעכטיקן אין בית-מדרש. „אַ שול איז נישט קײן הקדש!“ – זאָגט ער און טר ַײבט אַרױס אין דרױסן אָן אַ טראָפּן רחמנות.
אַז עס קומט די צ ַײט פֿון ימים-נוראים, פֿירט געצי די ממשלה אין בית-מדרש ביד רמה. האָט ער אױף א ַײך געװאָרפֿן אַן אומחן, װעט איר נישט פּועלן ב ַײ אים, אַז א ַײער זון אָדער א ַײער אײדעם זאָלן זיצן דאָרטן, װוּ איר װילט; זַײט זיכער, אַז זײ װעלן שױן זיצן דאָרט, װוּ ער װיל. און אַז איר װעט קומען צום גבאי מיט טענות,
װעט מען א ַײך ענטפֿערן׃
– גײט צום גובערנאַטאָר.
דאַרפֿט איר שױן װיסן, אַז דאָס מײנט מען געצי דעם שמש. אין די אױגן זאָגט מען אים „דו“, און הינטער די אױגן רופֿט מען אים „גובערנאַטאָר“.
דאָס אײגענע איז סוכּות מיטן אתרוג. איר װילט, ער זאָל אַײך ברענגען דעם אתרוג אין סוכּה אַרַײן װאָס פֿריער – אָט דװקא װ ַײל איר װילט, װיל ער נישט; און אַז איר שר ַײט אָן אױף אים,
שר ַײט ער נאָך העכער׃ – איר קאָנט װאַרטן! איך האָב אױף א ַײך מער געװאַרט!
קומט איר אין שול אַר ַײן און שטעלט אים צו אַ בענקעלע פֿאַרן גבאי. זאָגט א ַײך דער גבאי׃
3
– װאָס קאָן מען טון מיט אַ גובערנאַטאָר?
און אַזױ איז הושענא-רבה מיט די הושענות. און אַזױ איז חנוכּה מיט די חנוכּה-ליכטלעך, פּורים מיטן גראַגער, פּסח מיט מצה- שמורה, שבֿועות מיט גרינס. אומעטום איז געצי. אַלסדינג איז ב ַײ געצין אין די הענט. געצי דער שמש פֿירט די גאַנצע שטאָט,
געװעלטיקט איבער דער שטאָט.
און די שטאָט ל ַײדט פֿון אים גלות. די שטאָט ל ַײדט, כאָטש מע װיל נישט ל ַײדן. אַ מענטש האָט אַ גאַל. קומט שבת אָדער יום- טובֿ, בין מנחה למעריבֿ, מע קלױבט זיך צונױף אין שול און מע שמועסט. כּל-זמן מע דאַװנט נישט, האָט מען קײן מורה נישט פֿאַרן שמש און מע קאָן שמועסן פֿראַנק און פֿרַײ. קומט מען אַרױף אױף גלות-געצי. פֿרעגט מען זיך אײנס ב ַײם אַנדערן׃ „עד מתי? ביז װאַנען װעט מען טראָגן אױף זיך דעם דאָזיקן גלות?“... און דערב ַײ בל ַײבט מען. װאָס קאָן מען טאָן? עלעהײ אַ רשע אַ
גובערנאַטאָר, כאַ-כאַ!
נאָר אײן טאָג אין יאָר איז פֿאַראַן, װאָס געצי-גובערנאַטאָר װערט אױס רשע. נישט קײן טאָג, נאָר אַ האַלבן טאָג . עטלעכע שעה. דאָס איז דער טאָג פֿון ערבֿ יום-כּפּור, באַלד נאָך אין דער פֿרִיִיקן דאַװנען, אײדער דער עולם װעט קומען אין שול צו דער גרױסער מנחה און זיך לאזן פֿון אים שלאָגן מלקות. דעמאָלט װערט געצי אױס שמש, אױס גובערנאַטאָר. ער איז אָנגעטאָן יום-טובֿדיק און לױפֿט פֿון שטוב צו שטוב, צעלאָזט די גראָבע שװאַרצע פּאות,
איבערבעטן די בעלי-בתּים, זיך מוחל ז ַײן.
– אַ גוט יום-טובֿ! טאָמער האָב איך א ַײך אָנגערירט מיט אַ קרום װאָרט, בעט איך א ַײך איבער און װינטש א ַײך אַ חתימה טובֿה.
ענטפֿערט מען אים מיט אַ האַלבן מױל׃ „גם אתּם, לאָז גאָט מוחל ז ַײן“. – מע בעט אים זיצן און מען איז אים מכבד מיט לעקעך.