„איװאַן פּאָפּירילע”... קײן אַנדער נאָמען האָב איך ניט געהאַט אין דער הײם צװישן אַ גאַנצע כאַליאַסטרע. אפֿשר דערפֿאַר, װאָס איך האָב ניט געװאָלט לערנען? דאָס אַחוץ. װעלן האָב איך טאַקע ניט געװאָלט. װער װיל דאָס לערנען? אָדער אפֿשר דערפֿאַר, װאָס איך האָב געהאַט אַ גראָבן קאָפּ? דאָס קאָן אױך ז ַײן. קײן שטאַרק גוטן קאָפּ האָב איך טאַקע ניט געהאַט. דאָס הײסט, די תּפֿיסה איז ב ַײ מיר געװען – אַזױ האָט דער רבי געזאָגט – אַ האַרטע תּפֿיסה. אײדער איך האָב תּופֿס געװען אַ זאַך, איז אָנגעקומען שװערלעך. דערפֿאַר אָבער איז דער זכּרון געװען בַײ מיר, ניט-פֿאַר אַײך געדאַכט, זײער-זײער אַ שװאַכער! ניט געװען די זאַך, װאָס איך זאָל געדענקען. אָט האָב איך אױסגעלערנט אױף אױסװײניק, און אָט האָב איך עס שױן פֿאַרגעסן. איך קאָן מיך גאָר ניט דערמאָנען, אַז די קלעפּ, מיט די פּעטש, מיט די שמיץ, װאָס מע האָט מיר אַרַײנגעטײלט. אומזיסט האָט נעבעך מַײן טאַטע זיך אָפּגעגעסן דאָס האַרץ. אומזיסט זענען נעבעך געװען דער מאַמעס טרערן.
עס האָט קײן זאַך מיך ניט גענומען. – געװאַלט! איװאַן פּאָפּערילע! װאָס װעט ז ַײן פֿון דיר? – געװאַלט! י ִידישע קינדער! װאָס װעט ז ַײן פֿון מיר?...
ב
)מַײן טאַטנס פֿרײד. – מזל טובֿ, איך בין שױן אַ חתן. – מַײן מחותּנס יִיחוס און מַײן כּלהס מעלות – איך פֿאָר צו מַײן כּלה אױף יום-טובֿ. – (
1
איך האָב שױן אַ מאָל געזען מ ַײן טאַטן פֿרײלעך ז ַײן. למשל, פּורים צו דער סעודה. שׂמחת תּורה נאָך הקפֿות. אױף אַלערלײ שׂמחות. נאָר אַזױ פֿרײלעך, װי ער איז געװען יענעם ערבֿ פּסח, װאָס איך גײ א ַײך דערצײלן, – האָב איך אים נאָך קײן מאָל ניט געזען. װאָס זשע איז מיט אים געװען די גדולה? – איך בין אַ חתן געװאָרן. מזל טובֿ! מיט מזל זאָלט איר לעבן! װער איז דער מחותּן? – דער מחותּן איז שױן אײן מאָל אַ מחותּן. ערשטנס, אַ מיוחס. די האָרינשטײנס פֿון ראַדאָמישל האָט איר געקענט? די זוסמאַנס פֿון אָסטראַ װײסט איר? און די טשעבילסקיס פֿון שפּאָלע האָט איר אױך געהערט? איז ער ב ַײ זײ געװען אַ קאָמיסיאָנער? ניט ה ַײנט, נאָר אַ מאָל. אײדער ער האָט זיך מיט זײ צעקריגט... ה ַײנט איז ער שױן אַלײן אַ סוחר. ניט קײן גרױסער, נאָר אַ סוחר. נדן גיט ער אױך. ניט קײן סך. מ ַײן טאַטע גיט צװײ מאָל אַזױ פֿיל. דערפֿאַר גיט מען מיר אַ כּלה – שױן אײן מאָל אַ כּלה! איך אַלײן קען זי נאָך ניט. איך האָב זי נאָך ניט געזען. נאָר די, װאָס האָבן זי געזען, קאָנען זיך פֿון איר ניט אָפּלױבן. און געזען האָבן זי דער טאַטע, די מאַמע, מ ַײנע אַן עלטער שװעסטער און איר מאַן, מ ַײן שװאָגער. זאָגט די מאַמע, אַז זי איז אַ שײנע. און די שװעסטער זאָגט, אַז זי איז ניט אַזאַ שײנע, װי אַ קלוגע. און מ ַײן שװאָגער דרינגט, אַז זי איז ניט אַזאַ קלוגע, װי אַ גוטע. עס ליגט איר די גוצקײט אױפֿן פּנים. זאָגט דער טאַטע, אַז װאָס זי זאָל ניט ז ַײן, בין איך זי ניט װערט... װערט ניט װערט... אַבי איך האָב זי אַזױ טראַכט איך מיר און קוק שױן אַרױס אױפֿן פּסח, װי אַן ערלעכער יִיד אױף משיחן. װאָרום איך האָב געהערט זאָגן, אַז אױף פּסח פֿאָר איך מיך דורך
צו מ ַײנע מחותּנים צו גאַסט.
ג
)אַ קאָמפּליצירטער קידוש. – אַ הבֿדלה אַ צוגאָב. – (
צו די מחותּנים, חלילה ניט צו דער כּלה. אַזױ זאָגן זײ, מ ַײנע טאַטע-מאַמע. װאָס איך דענק װעגן דעם – דאָס איז מַײן עסק. און װ ַײל איך בין נאָר ב ַײ זײ אין רשות, מוז איך מיר אונטערגעבן און אױסהערן אַלצדינג, װאָס זײ װעלן מיר זאָגן. און װאָס זאָגט אַ טאַטע אָדער אַ מאַמע? זײ זאָגן, אַז איך זאָל זיך האַלטן, װי אַ מענטש, און אַז איך זאָל זיצן, װי אַ מענטש, און אַז איך זאָל עסן,
װי אַ מענטש, און אַז איך זאָל ניט רעדן קײן נאַרישקײטן.
2
–בקיצור,דוזאָלסטזיךניטאַרױסבאַװַײזן,אַזדוביסטאַן איװאַן פּאָפּערילע...
אָט דאָס זאָגט מיר דער טאַטע אָן און פֿאַרכאַפּט זיך:
– שאַ! דעם יום-טובֿדיקן קידוש קענסט דו שױן, צי װער – װאָס?
לאָזט זיך אױס, אַז נײן. איך קען אים נאָך ניט. פֿון װאַנען זאָל איך אים קענען? פֿון פֿאַר אַ יאָרן? װער האָט דאָס אַזאַ קאָפּ? ובפֿרט, אַז הַײנטיקער פּסח פֿאַלט אױס אַקוראַט שבת צו נאַכט – און דאָס איז אַן אומגליק! דאָ מוזט איר קענען קידוש מיט הבֿדלה אין אײנעם. דער פּסחדיקער קידוש אַלײן, מאָלט א ַײך, איז אױך אַ גענוגיקע מכּה – גײ געדענקט דעם „זמן חרותינו”. איז קאַרג – נאַט א ַײך נאָך אַ הבֿדלה אַ צוגאָב, מיט אַ „קדשתּ”, און מיט אַ
„הבֿדלתּ וקדשתּ”. אַ גוט שטיקל אַרבעט!
– נישקשה, ביזט ניט קלײן אױסצולערנען, – זאָגט דער טאַטע – האָסט נאָך געזונטע דר ַײ װאָכן צו פּסח...
ד
)דער רבי שטודירט מיט מיר דעם קידוש. – אַ פֿר ַײע האַנט. – אַ „הבֿדלתּ” מיט אַ „קדשתּ”. – (
פֿאַרלאָזן זיך פֿון דעסטװעגן אין גאַנצן אױף מַײן יושר איז מַײן טאַטע קײן בעלן נישט. הײסט ער מיר, איך זאָל אים צושיקן דעם רבין. װאָס דאַרף ער דעם רבין? ער װיל אים בעטן, ער זאָל מיט מיר א ַײנשטודירען דעם יום-טובֿדיקן קידוש מיט דער הבֿדלה אין אײנעם. אָבער אַזױ – אַז איך זאָל אים קענען, װי אַ װאַסער. ער
זאָגט אָן דעם רבין מיטן האַרבן װאָרט:
איר זאָלט אױף אים קײן כּבֿוד ניט לײגן, אױף דעם כאַמולע, כאָטש ער איז מ ַײנער אַ זון. פּאַסעס זאָלט איר פֿון אים שנ ַײדן! דער קידוש זאָל ער מיר קענען!...
דער רבי האָט מער נישט באַדאַרפֿט, װי אַ פֿר ַײע האַנט. די גאַנצע דרַײ װאָכן זענען אַװעקגעגאַנגען אױפֿן קידוש. איך מעג מיך באַרימען, אַז איך האָב דעם קידוש געקענט טאַקע װי אַ װאַסער. אָבער נאָר דעם קידוש. מיט דער הבֿדלה איז געװען צרות! דאָס
3
הײסט, די הבֿדלה אַלײן איז אױך געגאַנגען ב ַײ מיר, װי אַ מיזמער. אָבער נאָר ביז אַ געװיסער סטאַנציע. ביזן ערשטן „קדשתּ”. און פֿונעם ערשטן „קדשתּ” אָן און װַײטער – איז כאָטש װער צעזעצט! דער, װאָס האָט אױסגעטראַכט דעם קידוש, האָט, אַ פּנים, ניט געהאַט װאָס צו טון. האָט ער אַװעקגעשטעלט אַ „קדשתּ”, און טאַקע באַלד נאָכן „קדשתּ” אַ „הבֿדלתּ וקדשתּ”. װאָס װאָלט אים געהאַרט, אים זאָל זיך שטײן אָדער קדשתּ, אָדער הבֿדלתּ? ממה נפֿשך – איז קדשתּ, און ניט הבֿדלתּ. איז הבֿדלתּ, איז ניט קדשתּ. צו װאָס דרײען אַ מוח? פֿרעגן ב ַײם רבין – איז אַ
פֿראַסק אין דער מאָרדע! קײן אַנדער ענטפֿער איז ניטאָ ב ַײ אים...
ה
)איך פֿלי אַכציק מַײל אַ שעה. – צװײ הונדערט פֿופֿציק מאָל הבֿדלתּ וקדשתּ. –(
– װוּ האַלטסט דו אינעם קידוש? – טוט מיך דער טאַטע אַ כאַפּ שױן פֿאַר יום-טובֿ, איך האַלט שױן ב ַײ פֿאָרן. – קענסט דו אים שױן אױסנװײניק?
– װי אַ װאַסער!
– אַנו, זאָג.
און איך זאָג. עס גײט װי געשמירט. איך פֿלי, װי אַ קורִיער-צוג, מיט אַ גיכקײט פֿון אַכציק מ ַײל אַ שעה. נאָר עס קומּט צו דעם המבֿדיל, הױבט דער צוג אָן צו גײן אַ ביסעלע שטילער, אַײנגעהאַלטענער: „בין קדושת שבֿת לקדושת יום טובֿ הבֿדלתּ,
ואת יום השבֿיעי מששת ימי המעשׂה ק-ד-ש-ת. קדשתּ והבֿדלתּ.”
– ניט קדשתּ והבֿדלתּ, איװאַן פּאָפּערילע, נאָר הבֿדלתּ וקדשתּ. צװײ הונדערט און פֿופֿציק מאָל זאָלסט דו מיר איבערחזרן „הבֿדלתּ וקדשתּ”!...
און איך גײ אַרום איבער דער שטוב, װי אַ משוגענער, און חזר שטילערהײט: „הבֿדלתּ וקדשתּ, הבֿדלתּ וקדשתּ” – ביז עס הױבט מיר אָן צו הבֿדלתּען און צו וקדשתּען אין די אױגן און אין קאָפּ,
4
און איך פֿאַל צו אַ פֿאַרטומלטער אױף דער קאַנאַפּע – עס גײט מיר אָפּ אַ מינוט צו חלשן...
– װאָס איז דיר? – פֿרעגט מיך די מאַמע.
– גאָרניט, – זאָג איך – הבֿדלתּ וקדשתּ, קדשתּ והבֿדלתּ... –
– װאָס פֿאַר אַ „והבֿדלתּ”? – פֿרעגט דער טאַטע. – פֿון װעגן האָט זיך גענומען צו דיר, איװאַן פּאָפּערילע, אַ „והבֿדלתּ”? – טאָמער װאָלט דאָס אַ מאָל געהאַט אַן עק? – מישט זיך אַר ַײן די מאַמע, לעבן זאָל זי. – דו װעסט אים אַזױ פֿאַרשלאָגן דעם קאָפּ מיט דַײנע קדשתּ'ס און והבֿדלתּ'ס, אַז דאָס קינד װעט שױן
גאָרניט װיסן אױף װאָס פֿאַר אַ װעלט ער איז...
לאַנג לעבן זאָל די מאַמע מ ַײנע – זי האָט מיך אױסגעלײזט פֿון גלות. האָט זיך אָבער דער „והבֿדלתּ” אַר ַײנגעדרײט אין מיטן און האָט מיך ניט אָפּגעלאָזט אױף קײן מינוט. װאָס איך זאָל ניט זאָגן און װעגן װאָס איך זאָל ניט טראַכטן, איז דער „והבֿדלתּ” מיר
געשטאַנען פֿאַר די אױגן, געשפּרונגען מיר אין פּנעם אַר ַײן.
ו
)איך מאַך מיר אַ סימן נאָך די פֿערד. – דער שורש פֿון „קדלתּ”. – אַ בהלה. – מ ַײן כּלהס גרין קאָפֿטעל. – מיר א ַײלן זיך אין שול אַ ר ַײ ן . – (
איך בין געזעסן אױפֿן װאָגן און געפֿאָרן אױף יום-טובֿ צו דער כּלה )טאַטע-מאַמע זאָגן „צו די מחותּנים”( און האָב ניט װילנדיק געחזרט דעם קידוש אױף אױסנװײניק, און אַז ס'איז געקומען צו דער סטאַנציע „קדשתּ, הבֿדלתּ וקדשתּ”, האָב איך מיר געמאַכט אַ סימן: דאָס פֿערד, װאָס איז געגאַנגען לינקס, איז געגאַנגען גלַײך, האָט עס בַײ מיר געהײסן „קדשתּ”. און דאָס פֿערד, װאָס איז געגאַנגען רעכץ, האָט געװאָרפֿן מיט די פֿיס, האָט עס דערפֿאַר געהײסן בַײ מיר „קדלתּ” )פֿונעם שורש קידאַט – װאַרפֿן(. דער סימן איז געװען: „לינקס, רעכץ און לינקס”. און אַזױ איז דאָס שױן פֿאַרבליבן בַײ מיר פֿעסט אין מַײן געדעכעניש: פֿרִיער „קדשתּ”, דערנאָך „קדלתּ” און דערנאָך װידער אַ מאָל „קדשתּ” – דאָס הײסט: „קדשתּ וקדלתּ וקדשתּ” – אױסגעצײכנט! איך
5
מײן, אַז ס'איז שױן ניט געװען דער כּח אױף דער װעלט, װאָס זאָל עס קאָנען אַרױסר ַײסן פֿון מ ַײן זכּרון!...
און אַזױ בין איך געקומען בשלום צו מ ַײן כּלה )טאַטע-מאַמע װילן האָבן, אַז „צו די מחותּנים”( דעם טאָג פֿון ערבֿ פּסח און ניט צ ַײט געהאַט אפֿילו רעכט אָנקוקן מ ַײן כּלה, װאָרום מע האָט זיך שױן געקלױבן גײן אין שול אַר ַײן. עס איז געװען אַ בהלה, אַ כאַפּעניש, א ַײן ערבֿ יום-טובֿדיקער הו-האַ. אינעם טומל האָב איך געכאַפּט אַ קוק – דאַכט זיך, נישקשה פֿון אַ מײדל. נישט קײן מי יודע. פֿון איר חכמה קאָן מען נאָך גאָרניט װיסן. און קײן גוצקײט אױפֿן פּנים, װי מַײן שװאָגער זאָגט, זעט מען אױך ניט אַרױס. אױב קלײנע פּרישטשיקלעך אױפֿן פּנים איז אַ סימן פֿון גוצקײט, באַדאַרף זי זַײן זײער אַ גוטע... איך מײן, אַז זי װאָלט אַ סך געװינען, װען זי זאָל גײן די האָר פֿאַרקעמט, ניט צעלאָזט, װי ב ַײ אַן אַלטער מכּשפֿה. אױך װאָלט ניט געשאַדט, זי זאָל איבערב ַײטן דאָס גרינע זַײדענע קאָפֿטל – עס פּאַסט איר ניט קײן גרינער קאָליר. און װאָס איז דאָס ב ַײ איר פֿאַר אַ טבֿע, װאָס באַלד עפּעס װערט זי רױט, װי אַ פַֿײער? מע דאַרף זי אָפּגעװײנען דערפֿון. לאָמיך נאָר װערן מיט איר גוט באַקאַנט... דערװַײל טרַײבט מיך
דער מחותּן אין שול אַר ַײן...
ז
)מַײן מחותּן אין שול. – קאַלטע שלום-עליכםס . – דער פּסחדיקער קידוש. – סטאָפּ ב ַײ „קדלתּ”...(
מַײן מחותּן – װאָס קען איך זאָגן װעגן אים? אַ יִיד איז אַזױ פֿאַרטאַראַראַמט מיטן הײליקן יום-טובֿ, – און דאָ קומט צו אים אַ גאַסט אַ חתן, װאָס ער פֿירט אים אין שול אַרַײן, באַװַײזן דער שטאָדט, װאָס ער האָט געהאַנדלט. דאָס איז ניט קײן קלײניקײט! די האָר זענען אים נאָך ניט אױסגעטריקנט פֿונעם מרחץ. הינטען דעם האַלז איז נאָך רױט פֿונעם אונטערשערן זיך. די מלבושים קנאַקן יום-טובֿדיק. די נַײע שטיװלעטן גלאַנצן נאָך און שמעקן מיט יוכט. אין שול זיצט ער אױװן-אָן. אַלע טראָגן אים אַנטקעגן דעם גוט יום-טובֿ און שטעקען אָפּ אַ קאַלטן שלום-עליכם דעם חתן. קאַלט איז דער שלום-עליכם דערפֿאַר, װ ַײל די פֿינגער זענען קאַלט, און אַ יִיד, אַז ער גיט אַײך שלום, גיט ער אַײך נאָר די
6
שפּיץ-פֿינגער. אַלסדינג אין אַײלעניש. מע קומט אַהײם מיט אַ ברײטן גוט יום-טובֿ, און גל ַײך צום סדר. די כּלה ענטפֿערט אױפֿן גוט יום-טובֿ און װערט שױן װידער רױט, אַזױ װי אַ צַײטיקער אַרבעז. די מחותּנתטע שַײנט. זי איז באַהאַנגן מיט צירונג, װי „גאָטס מאַמע”. דער מחותּן האָט אָפּגעקלונגען דעם לאַנגען קידוש, װי אַ גלאָק, און האָט אַ װוּנק געגעבן צום חתן, אַז ער זאָל מוחל ז ַײן אױפֿשײן און אױך מאַכן קידוש, װי דער שטײגער איז. און דער חתן שטײט-אױף, נעמט דעם כּוס און צעלאָזט זיך מיטן קורִיער-צוג. און הױך. און פַֿײנטשיק. מיטן ניגון. גיך-גיך. ביז ער קומט צו דער שװערער עבֿרי. צום רעכטן זומפּ. הױבט ער אָן גײן
פּאַװאָליע, האַרט ב ַײ דער ערד:
„– – – בין קדושת שבת לקדושת יום טובֿ הבֿדלתּ... ואת יום השבִֿיעִי מששת ימי המעשׂה קדשתּ...” דאָ דערמאָנט ער זיך אָן די פֿערד, אײנער הײסט „קדשתּ” און גײט גלַײך, דער אַנדערער
װאַרפֿט מיט די פֿיס און הײסט „קדלתּ”. – – – „ק-ד-ל-תּ ו-ק-ד-ש-תּ... ק-ד-ש-תּ ו-ק-ד-ל-תּ, ק-ד-ל-תּ ו-ק–ד-ל–תּ ו-ק-ד-ש-תּ ו-ק-ד-ל-תּ... – – – – – – – – –
ח
)איך פֿאָר אַהײם. – אױס חתן. „קדלתּ וקדשתּ” האָט אַ שם.(
דעם ערשטן טאָג חול-המועד גאַנץ פֿרי. די כּלה איז נאָך געשלאָפֿן. נאָר דער מחותּן איז געזעסן אין אַ ז ַײדן כאַלאַטל מיט אױסגעטראָטענע שטעק-שיך אױף די פֿיס און האָט געשװיצט און געסאָפּעט איבער אַ בריװל, װאָס ער האָט געשריבן צו ז ַײן מחותּן. בַײ דער זַײט איז געזעסן די מחותּנתטע אָנגעבלאָזן, װי אַ אינדיטשקע. דער חתן האָט צענױפֿגעלײגט ז ַײנע זאַכן אין טשעמאָדאַנטשיק, געװען גרײט אױפֿצוזעצן זיך און פֿאָרן אַהײם.
– נאַ! – זאָגט צו אים דער מחותּן און גיט אים אַ פֿאַרחתמטן בריװ. – דו װעסט לאָזן גריסן דעם טאַטן און װעסט אים איבערגעבן אָט דאָס בריװל. פֿאָר געזונט!...
7
זיצנדיק אױפֿן װאָגן בין איך געװען טשיקאַװע צו װיסן, װאָס שרַײבט דער מחותּן צו מַײן טאַטן, און װאָס האָבן זײ מיך אַזױ פֿרי אַרױסגעמשלחט?... איך עפֿן-אױס דעם קאָנװערט, פֿאַלן אַרױס די „תּנאים” און אַ בריװעלע צום טאַטן. אינעם בריװעלע שר ַײבט מ ַײן מחותּן און בעט מחילה ב ַײ מ ַײן טאַטן, „ער זאָל קײן תּרעומות ניט האָבן – דער שדוך קאָן ניט ז ַײן קײן שדוך איבער כּמה וכּמה טעמים. השם יתברך זאָל אים צושיקן ז ַײן זווג, און ז ַײן טאָכטער – איר זווג... און װאָס אָנבאַלאַנגט דעם נדן מיט די מתּנות להחתן והכּלה, װעט מען זיך אָפּב ַײטן, דעם חתן װעט מען אומקערן זַײנס, דער כּלה אירס, און אַלסדינג װעט זַײן אין דער בעסטער אָרדענונג, שלום ושלוה, מע װעט זיך צעגײן, װי גוטע פֿרַײנט. ובזכות זה װעט זַײן שלום און פֿרידן צו אַלע יִידן, ונאמר
אמן...”
אַ גליק כאָטש, װאָס ער שר ַײבט ניט קײן זאַך װעגן דעם שײנעם קידוש – לאַנג לעבן זאָל ער! לאָזט זיך אױס אַ מעשׂה, איך קום אַהײם, באַגעגנט מיך מ ַײן טאַטע מיט אַ פֿ ַײנע פּאָר פּעטש. –
– קדלתּ וקדשתּ! פֿון װאַנען האָט זיך צו דיר גענומען, דו משומד אײנער, אַ „קדלתּ” אין מיטן דרינען?...
אַזױ גאָר? פֿון װאַנען װײסט ער דאָס שױן? און פֿאַר װאָס עפּעס נאָר ער? די גאַנצע שטאָט װײסט שױן דערפֿון! און איך הײס שױן מער ניט „איװאַן פּאָפּערילע”. איך הײס שױן אַ נ ַײעם נאָמען. מ ַײן נאָמען איז שױן איצטער: „קדלתּ וקדשתּ”... איצט איז דאָס ב ַײ מיר אַ געלעכטער. װיפֿל טרערן, ביטערע טרערן האָט דאָס מיך
געקאָסט דענצמאָל!...