צדוק, חנא סאָלאָװײטשיק, לעכעלמאַן, יאַכנוק און מײטשיק, יאַנקל קאָלנער און קאַראַסיק, בוריק, פּוריק און פּינכאַסיק, זאַק און גאָרגלשטײן --
אַלע הײסע זשאַרגאָניסטן, שטאַרק פֿאַרברענטע יִידישיסטן, אײנס אין אײנס גאָר סאַמע פּרימע, אָן אַ סירחה, אָן אַ פּגימה, כּשר, פֿ ַײן און רײן, --
האָבן אין אַ טאָג אַ שײנעם אױפֿגעזאַמלט זיך אין אײנעם און גענומען זיך מיט חשק, מיט התמדה צו דעם עסק גרינדן אַ פֿאַראײן.
אַ פֿאַראײן פֿון יִידישיסטן, אָן די לשון-קודשיסטן, מיט אַ שבֿועה -- קײן העברעער און קײן 'בטלן' זאָל אין זײער גבֿול נישט טאָרן שטײן,
1
נישט אַר ַײן זאָל דער אַפֿילו, װער געלערנט האָט חלילה, אין אַ חדר אַ מתוקן, אָדער טוט װען אַר ַײנקוקן אין אַזאַ 'טאַנאַך'.
אײביק, אײביקע מלחמה! אין פֿאַראײן איז די נשמה, אין פֿאַראײניקונג איז כּוח, אין פֿאַרבאַנד איז קאָפּ און מוח אַחדות איז אַ זאַך!
װי אין משל דעם באַװוּסטן מיט דעם אַלטן, ר ַײכן יוסטן פּױער, זיבן זין און גיטער, מיט דעם בעזעם, מיט די ריטער -- גאָלער שטיק מאָראַל:
אָט די זעלבע טאַקע ריטער -- זענען זײ באַזונדער, שיטער, בעט פֿאַר זײ אַ הונט אַ װ ַײסן, קאָנסט זײ ברעכן, קאָנסט זײ ר ַײסן, װאַרפֿן איבעראַל.
אָבער נעמט מען זײ אין אײנעם אין אַ בעזעם אין אַ שײנעם, ענג פֿאַרבונדען, נישט צעריסן, דאַמאָלסט קאָן דער בעזעם שיסן װי אַ גענעראַל!
חבֿרה אַרבעט, טוען 'זיצן', דיספּוטירן, קלערן, שװיצן װעגן נ ַײע װערטער, פֿאָרמען, װעגן אױסלײגעכץ-רעפֿאָרמען, װעגן סטיל און כּלל.
2
די גראַמאַטיק פֿון אַ בלאָטער און דער פּשט פֿון פּיפּערנאָטער אין אַ ברײטער רעפֿערענדום: װעגן 'הענדום', װעגן 'פּענדום' 'פּכע'... און 'פּש' און 'עט'...
דער, צי די, צי דאָס געמײזעכץ, אַנבעטראַכט ]אָנבאַטראַכט[ און שאַלאַמײזעכץ, שטאַנדפּונקט, פּינטלקוק; דער חילוק פֿון די װערטער 'װאָלװל', 'ביליג' ]ביליק[ 'דאַמאָלס' און 'העט-העט'.
װי צו שר ַײבן העברע ִיזמען: אָן אײנהאָרע ]עין הרע[, צאָרע ]צרה[, פּיזמען ]פּזמון[, קלעזמער ]כּלי־זמר[, באַלעבאָס ]בעל־הבית[ און טאָנעס ]תּענית[, פּאָנים ]פּנים[, סאָנים ]שׂונאים[, און ראַכמאָנעס ]רחמנות[, כאַסענע ]חתונה[ און געט ]גט[.
אין אַן אָװנט אין אַ שײנעם זאַמלט מען זיך אױף אין אײנעם און מען טראַכט מיט גרױס כּװנה, װי מען זאָל דאָס װאָרט 'סכּנה' אױסלײגן ראַיעל.
טענהט סאָלאָװײטשיק חנא: דאַכט זיך אַז דאָס װאָרט סכּנה טוט פֿון לשון-קודש שטאַמען, דאָך מיר אונדזערע פּראָגראַמען פֿעלשן נישט אַ האָר : --
מיר, אַלס הײסע זשאַרגאָניסטן װעלן אױסלײגן אומיסטן, אױף צולהכעיס די העברעער און די אַלע ספּאָדיק-דרײער מיט אַ 'סמך' נאָר.
3
זאָגט יאַכנוק: לױט מ ַײן השערה און מ ַײן מײנונג, איז אַ סבֿרה,
נאָר צו שר ַײבן ס'װאָרט 'סכּנה' מיט אַ 'ס'. די כּװנה: ס'קלינגט האַרמאָניש, העל.
דאָ שטײט אױף ירוחם-גרונים, גיט דערב ַײ אַ נאָס אַ קלײנעם, ברענגט אין אָרדענונג די ברילן, רוִיק מיט אַ קול אַ שטילן, זאָגט ער אָט אַזױ:
"אונדזער ליבער חבֿר חנא
איז אין ספֿק, צי 'סכּנה' קומט אַרױס פֿון לשון-קודש. איך, איך קאָן א ַײך זאָגן עדות איך װײס עס גענױ.
קלאָר, דאָס װאָרט שטאַמט פֿון העברעִיש! און דאַרום, לכל הדעות, דאַרף עס װי אין שורש בל ַײבן, אַל-פּי דקדוק דאַרף מען שר ַײבן ריכטיק מיט אַ שין.
נישט אַ שין )איך װיל ז ַײן לאָגיש( נאָר אַ שׂין; אַזױ דעם דגוש זאָל דאָס לינקע קעפּל טראָגן, װי אַ 'ׂסין' זאָל מען עס זאָגן – 'שׂמאל' און נישט 'ימין'."
עולם הערט אַזעלכע תּורה --
װערט צעבושעװעט אַ מורא! ליאַרעמט, שטורעמט, פֿלאַקער-פֿ ַײער: אַ העברעער גאָר אַ נ ַײער דאָ אױף אונדזער קאָפּ!
4
נאַ דיר גאָר אַ גאַנצער װײסער! אַ בעל-דקדוק גאָר אַ גרױסער! װײס פֿון אַלע כּללים האַרבע פֿול מיט תּורה און 'ישװאַרבע' ]עשׂרים־וארבע[ װי אַ פֿולער טאָפּ.
נידער מיט ירוחם-גרונים, דעם אַזױנעם און אַזױנעם!... און ירוחם דער אַזױנער פֿליט שױן מיט ז ַײן פּעקל בײנער פֿון די טרעפּ אַראָפּ.