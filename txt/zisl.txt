זיסל איז אַן אַלטער בחור, אַ בלאַסער, שױן מיט אַ גרױלעך בערדל. ער זיצט אין בית-מדרש מיט אַלע בחורים, װאָס לערנען. נאָר ער אַלײן לערנט נישט. ער זיצט גלאַט אַזױ. ער האַלט זיך
אױף אין בית-המדרש. ער איז אַן עלנטער. ער איז אַ יורד.
נישט ער. זַײן טאַטע איז געװען אַ יורד, אַ געפֿאַלענער נעבעך. קומט אַרױס פֿון דער שענסטער משפּחה. סאַמע נגידים, גבֿירים, אַדירים.
זיסל דער יורד האָט נאָך הַײנט אױך רַײכע פֿרַײנד. כּמעט אַלע פֿ ַײנסטע בעלי-בתּים פֿון שטאָט זענען ז ַײנע קרובֿים.
אַ סבֿרה, אַז דער נגיד רב יהושע-העשל אַלײן איז ז ַײנער אַ שני- בשלישי, טאַקי אַן אײגענער גליד-גליד-געשװעסטערקינד. לאָז ער נאָר װעלן, יהושע-העשל הײסט דאָס, אױסרעכענען זיך, װעט אים
שױן זיסל באַװ ַײזן, װאָס פֿאַר נאָענטע קרובֿים זײ זענען.
ערשטנס, פֿון טאַטנס ַצד. זיסלס זײדע, דאָס הײסט, ז ַײן טאַטנס טאַטע, אַבֿרהם-מרדכי, און יהושע-העשלס באָבע, דאָס הײסט, ז ַײן מאַמעס מאַמע, פֿײגע-עטל, האָבן זיך אָנגעקערט...
נאָר װאָס קומט אַרױס, אַז מע לאָזט אים נישט רעדן? מע גיט אים אַ נדבֿה און מע הײסט אים גײן, אַרױסגײן זאָל פֿון זײ די פּאַרע, טאַקי פֿון זַײנע רַײכע קרובִֿים! אױף קײן גוט אָרט זאָלן זײ נישט שטײן! ס'זאָל זײ אָנהױבן גײן פֿון הַײנט אָן און װַײטער שלים-שלים-מזל און זײ זאָלן אַריבערקומען אױף זַײן שטאַנד,
רבונו של עולם!
אַזױ בענטשט זיסל דער יורד זַײנע רַײכע קרובֿים, װאָס העלפֿן העלפֿן זײ אים, נאָר זײ לאָזן אים נישט אױף די אױגן, זײ האָבן
1
אים פַֿײנט. אַן אָרעמאַן האָט מען פַֿײנט – דאָס איז שױן אַן אַלטער כּלל.
זיצט ער אין בית-מדרש און נעמט קצבֿה און שעלט מיט טױטע קללות. ער שװערט, אַז ער װאָלט בעסער געגאַנגען אַרבעטן, האָלץ האַקן, װאַסער טראָגן, נאָר װוּ?
ערשטנס, איז ער אַ יורד, אַ טאַטנס אַ קינד, קומט אַרױס פֿון סאַמע נגידים, גבֿירים, אַדירים. רב יהושע-העשל אַלײן געהער אים אָן אַ שני-בשלישי...
און צװײטנס, איז ער אַ קאַליקע. אײן פֿוס איז ב ַײ אים, נישט פֿאַר א ַײך געדאַכט, מאָדנע אױסגעבױגן. אַז ער גײט, װאַרפֿט ער מיט אַ פֿוס. עס מאָלט זיך אױס, אַז ער איז אין כּעס און של ַײדערט, װיל
געבן מיטן פֿוס אין די צײן אַר ַײן.
און אין כּעס איז זיסל טאַקי שטענדיק. ער איז אַ כּעסן בטבֿע. אױף דער גאַנצער װעלט איז ער אָנגעשטױסן. און איז אפֿשר גאָר נישט אומגערעכט אױך. קײן עין-הרע, אַזאַ משפּחה פֿון סאַמע נגידים, גבֿירים, אַדירים, זענען זײ קראַנק אױסהאַלטן אַ געפֿאַלענעם קרובֿ אַ קאַליקע, נישט לאָזן אים גײן איבער די ה ַײזער,נישט לאָזן אים װאַלגערן זיך אױף דער הױלער באַנק אין בית-מדרש, אַז פֿרעמדע בחורים זאָלן דאַרפֿן גײן פֿון ז ַײנעט װעגן
צונױפֿנעמען אַ
מאָל אױף אַ מלבוש, אַ מאָל אױף אַ פּאָר שיך, – ס'זאָל אַ רוח אין זײער פֿאָטער און מוטער אַר ַײן, טאַקי די דאָזיקע בחורים! אײדער מע בעט זײ א ַײן, זײ זאָלן אים מאַכן אַ נ ַײע קאַפּאָטע, יענע איז שױן צעריסן-צעפּיצלט! אָדער אָננעמען זאָנע אױף אַ העמד, נײען װעט ער שױן אַלײן אַװעקגעבן, נײען זאָל מען זײ תּכריכים אַלעמען, אַלע יִידן פֿון שטאָט! אַ שטאָט פֿון סאַמע רשעים! סדום! סדום איז אַ הונט אַקעגן איר!
אַן אַנדער שטאָט װאָלט אין זינען געהאַט׃ עס זיצט אַן אַלטער בחור, אַ יורד – װאָס װעט ער אױסזיצן? זײ זאָלן ז ַײן ל ַײטישע מענטשן, מיט אַ ברעקל יושר אין האַרצן, װאָלטן זײ געזאָרגט פֿאַר זיסלען עפּעס אַ שידוך...די משפּחה איז נישט קלײן צו געבן נדן, געבן זאָל זײ גאָט קרענק מיט קדחת, און אַ כּלה װאָלט זיך שױן געפֿונען... נישטאָ דען קײן גרעסערע קאַליקעס פֿון אים,
2
קרומע, שטומע, בלינדע? פֿון דעסט װעגן, האָבן זײ דען נישט חתונה געהאַט?
אױף אים, אױף זיסלען, װאָלטן זיך געפֿונען צען בעלנים פֿאַר אײנעם. װען זשע? אַז עמיצער זאָל אים טראָגן אױפֿן קאָפּ, זיך אָפּגעבן מיט אים.
אָט, למשל, דרײט זיך אַרום ב ַײ געצי דעם שמש אַ מױד, אַסנע רופֿט מען זי. זי קומט אַ מאָל אױסקערן דאָס בית-המדרש, אַ מאָל װאַשן די בענק. אַ געזונטע מױד, אַ שװאַרצע, דער רוח זאָל זי נעמען...
אָן זיסלען װאָלט זיך געצי אָנגעכאַפּט מיט בײדע הענט. װער איז געצי דער שמש, און װער איז זיסל דער יורד? ער װאָלט נאָך געמעגט אױסשלאָגן ב ַײ אים אַ קנײע ערד, אָט דער שמש, אַ רוח אין ז ַײן טאַטנס טאַטן אַר ַײן!
בלאָטע! זיסל װעט אָבער נישט גײן צום שמש זיך אָנשלאָגן, נישט דערהאַרן װעט דאָס די שטאָט, קומען זאָל אױף איר אַ שׂרפֿה, אַ מגפֿה און אַ כאָלערע ה ַײנטיקן טאָג, רבונו של עולם, ס'זאָל זײ אױסקױקלען פֿון אײן עק ביזן אַנדערן...
אָט אַזױ שעלט זיסל דער יורד ז ַײן משפּחה און די גאַנצע שטאָט, װאָס האַלט אים אױס מיט קצבֿה.
– אַ רעשטל צו די צרות! – זאָגט מען אױף אים אין שטאָט און מע לאָזט אים נישט פֿאַלן. מע זעט אים נעמען אױף שבת און אױף יום-טובֿ, אַלע מאָל צו אַן אַנדער בעל-הבית. מע װיל יוצא ז ַײן פֿאַר אים – פֿאָרט אַ יורד, נעבעך אַ געפֿאַלענער...
און טאָמער פֿאַרגעסט מען זיך אָן זיסלען, איז דאָ אַ רפֿאל בעל- משגיח אין שטאָט, װאָס דערמאָנט, לאָזט נישט, מע זאָל פֿאַרגעסן אָן דעם יורד...
און דער יורד איז אין כּעס. עס מאָלט זיך אים אױס, אַז נישט ז ַײן משפּחה, נישט די בחורים פֿון בית-מדרש, נישט רפֿאל דער בעל- משגיח – קײנער, קײנער איז נישט גענוג יוצא קעגן אים. און ער שעלט, שעלט זײ אַלעמען מיט דער תּוכחה!
3
אײן טאָג אין יאָר נאָר איז פֿאַראַן, װען זיסל דער יורד שעלט זיך נישט. דאָס איז דער טאָג פֿון ערבֿ יום-כּפּור.
דעם טאָג פֿון ערבֿ יום-כּפּור טוט זיסל אָן דאָס נ ַײע העמד, װאָס ער אַלײן האָט זיך געגעבן נײען, און די נ ַײע קאַפּאָטע װאָס די בחורים האָבן אים געמאַכט, מיט אַ פּאָר גאַנצע, כּמעט נאָך גאָר נ ַײע שטיװלעטן, װאָס רפֿאל בעל-משגיח האָט ערגעץ אױסגעמאַנטאַטשעט פֿון ז ַײנעט װעגן און ער לאָזט זיך גײן פֿון שטוב צו שטוב צו אײגענע און צו פֿרעמדע, של ַײדערנדיק מיטן קראַנקן פֿוס, צו איבערבעטן דעם עולם, זיך מוחל ז ַײן. אַלע י ִידן גײען זיך מוחל ז ַײן – מיט װאָס איז ער ערגער פֿון אַלע? דאָס פּנים איז ב ַײ אים בלאַס, װי תּמיד. דער קוק איז בײז. און ער רעדט מיט כּעס, װי תּמיד, און גיט אָפּ דעם „גוט-יום-טובֿ“ מיט אַזאַ טאָן, װי ער װאָלט געשאָלטן אין טאַטן אַר ַײן.
–אַ גוט יום-טובֿ! טאָמער האָב איך א ַײך אָנגערירט מיט אַ קרום װאָרט, בעט איך א ַײך איבער, און װינטש א ַײך אַ חתימה טובֿה.
זיסל הוסט און קוקט אין האַנט אַר ַײן, טאָמער װעט מען אים עפּעס געבן.
ענטפֿערט מען אים מיט אַ שמײכל׃ „גם אַתּם, לאָז גאָט מוחל ז ַײן“. – מע גיט אים אַ נדבֿה און מען איז אים מכבד מיט לעקעך.