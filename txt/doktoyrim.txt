 װײסט איר ניט, פֿעטער, װוּ זיצט דאָ ערגעץ דער דאָקטער
פֿ ַײנפֿינקלקרױט? 
– האַ? װי אַזױ האָט איר אים אָנגערופֿן? פֿ ַײנפֿינפֿ ַײן...
– פֿ ַײנפֿינקלקרױט.
– פַֿײנפֿינקלקרױט? אַזױ זשע רעדט. פַֿײנפֿינקלקרױט... עפּעס אַ קענטלעכער נאָמען... װאָס זשע, איר דאַרפֿט טאַקע דווקא צון אים, נעפּרעמענע? צי ס'איז נישקשה אַן אַנדער דאָקטער אױך? פֿאַראַן ב ַײ אונדז, קײן עין-הרע, גענוג די דאָזיקע סחורה. אָט דאָ אַקעגן זיצט אױך אַ דאָקטער, צװײ דאָקטױרים; אײנער אַן אמתער דאָקטער, און דער אַנדערער אַ צײן-דאָקטער. און טאַקע באַלד די דריטע שטוב, אָט דאָרט, זיצט אױך
אַ דאָקטער, אַ גאַנץ פַֿײנער דאָקטער, אפֿילו נאָך נאָר אַ יונגעטשקער דאָקטער, נישט לאַנג פֿון דער פֿאַבריקע, נאָר נישקשה, ער האָט שױן אַ היבשע פּראַקטיקע. עס האָבן בַײ אונדז אַלע דאָקטױרים שײנע פּראַקטיקע, װאָרום דער עולם, פֿאַרשטײט איר מיך, קײן עין-הרע, קרענקט... װי אַזױ, האָט איר
געזאָגט, רופֿט מען אים, דעם דאָקטער א ַײערן? פֿינפֿ ַײנפֿין...
– פֿ ַײנפֿינקלקרױט. איך דאַרף צו אים האָבן ניט מכּח זיך...
– נאָר צוליב אַײער װַײב? טאָ גײט גלַײך אַהין – זעט איר? דאָרט זיצט אַ װַײבערשער דאָקטער. דאָס הײסט, אַ דאָקטער אַן
אַקושאָר. מע זאָגט, אַ בריה אַ דאָקטער, און נאָר אױף די די חלאַתן... אַז מע שמועסט אַ ספּעציאַליסט, איז דאָך ניט ש ַײך! ס'איז שױן הַײנט אַזױ אַײנגעפֿירט אומעטום, אַז אױף יעדער
1
ספּעציאַלנאָסט איז אַ באַזונדערער דאָקטער׃ אױף בַײכער אַ דאָקטער, אױף לונג-און-לעבערס אַ דאָקטער, אױף אױגן אַ דאָקטער, אױף נערװען אַ דאָקטער, אױף קינדער אַ דאָקטער... ה ַײנט דאָס הײלן, װאָס מע הײלט אַצינד, איז אױך נישט דאָס, װאָס אַ מאָל. אַ מאָל האָט מען געװוּסט רפֿואות, רעצעפּטן, פּילן, פּראָשקעס, ביטערע קר ַײטער; ה ַײנט איז געװאָרן אַ מאָדע מאַשינעס מיט רַײבעניש, מיט מאַסאַזש, מיט בעדער, פּשוטע בעדער – די דאָקטױרים אַלײן זענען הַײנט געװאָרן בעדערס, און ס'איז גאָר אַ סבֿרה, אַז הַײנט איז עס דאָס בעסטע געשעפֿט... אױף װאָס פֿאַר אַ ספּעציאַלנאָסט איז ער, דער דאָקטער, װאָס איר פֿרעגט זיך נאָך אױף אים? װאָס איז ער? אַ
י ִי ד ?
– אַ יִיד. װאָס דען? אַ גױ? איר הערט דאָך נאָכן נאָמען... פֿ ַײנפֿינקלקרױט...
– פֿ ַײנפֿינקלקרױט, האָט איר געזאָגט? נו-יאָ, פֿאַרשטײט זיך, אַ י ִיד. װי באַלד אַז פַֿײנפֿינקלקרױט, איז אַ יִיד. בַײ אונדז זענען אַלע צום מײנסטן י ִידישע דאָקטױרים. כאָטש אַפֿילו אַ י ִיד,
אײגנטלעך, האָט ליב אַ גױישן דאָקטער; אַ יִיד האָט ליב אַ גױישן אַדװאָקאַט, אַ גױישע קלײט און אַ גױישן לערער... אַ יִיד איז די כּפּרה נאָך אַ גױ... איז װי אַזױ, האָט איר געזאָגט, רופֿט
מען אים, דעם דאָקטער א ַײערן? פֿ ַײפֿער?
– ניט פֿ ַײפֿער, נאָר פֿ ַײנפֿינקלקרױט... איך דאַרף צו אים האָבן מכּח עפּעס אַנדערש...
– אַהא! מכּחַן פּריזיװ מסתּמא? אַן עצה האַלטן? איך פֿאַרשטײ שױן!... װאָס? נײן?... צי אפֿשר נאָר מכּח אַ שידוך? אַיאָ, איך האָב געטראָפֿן? הערסט דו! װאָס דען? אַז ניט הײלן זיך, און ניט קײן װַײב, און ניט קײן פּריזיװ, איז מסתּמה אַ שידוך... אױב אַזױ, דאַרפֿט איר אַײער... װי אַזױ הײסט ער דאָרט... אױף טישטשע כּפּרות. איך װעל אַײך אָנװַײזן אַ סך אַ בעסערן דאָקטער. עס װענדט זיך, בַײ װאָס יענער האַלט? װיפֿל גיט מען?... װאָרום, געװײנטלעך, װאָס מער פּראַקטיקע, אַלץ מער נדן. און אפֿילו גאָר אָן פּראַקטיקע, װעט איר אױך דאַרפֿן באַצאָלן, װאָרום הַײנטיקע צַײטן אַ ליאַדע סטודענטל, אַבי ער
2
איז נאָר אין אוניװערסיטעט, װעט איר אים שױן װינציקער װי פֿאַר פֿינף-זעקס טױזנט קאַרבן נישט קױפֿן. הַײנט בפֿרט אַ פֿאַרטיקער דאָקטער, ער מעג זַײן אַ שמאַטע שבשמאַטע! איר
זאָגט מיר אַקוראַט, װאָס מײנט יענער?
– נײן, װײס איך װאָס – ניט דאָס!... איר האָט גאָר אין גאַנצן אַ טעות...
– למאי זאָלט איר װעלן איבערשפּאַרן? איר הערט װאָס איך זאָג אַײך. אױב יענער קאָן גוט באַצאָלן, איז דאָס פֿאַר
אים אָנגעמאָסטן. דאָס איז שױן אײן מאָל אַ דאָקטער. אַ פּראָפֿעסער! ער איז אױף אַלסדינג׃ אױף בַײכער, און אױף נערװן, און אױף צײן, און אױף קינדער, און אױף אָפּעראַציעס, און װַײבער האַלטן פֿון אים גאָר אַן עולם ומלואו, װאָרום ער
איז טאַקע זײער אַ פַֿײנער יונגאַטש, פֿאַרשטײט איר מיך, אַ הױכער, אַ „מאושטשינע“! און דערצו איז ער נאָך אַ ציוניסט אױך, און אַ פּיסק האָט ער – אש-להבֿה! אַז מע שמועסט אַ
צאַצקע אַ דאָקטער, איז דאָך ניט ש ַײך!
– נײן! איך זאָג דאָך א ַײך, אַז איך דאַרף גאָר...
– האַ? אַזױ זשע רעדט! װאָס זשע דערצײלט איר מעשׂיות? איר זעט אָן דאָרט אַ װ ַײס מױערל?
– נו? איז דאָרט זיצט פֿ ַײנפֿינקלקרױט?
– דאָרט זיצט ניט פַֿײנפֿינקלקרױט, דאָרט זיצט מאיר טאָלאָטשינאָװס. אַ יִיד אַ גבֿיר. געװען אַ מאָל אַ קבצן הגדול הגבור והנורא; אַצינד, חוץ ז ַײן שאָדן, אױף אונדז בײדן געזאָגט געװאָרן. האָט ער אַ טעכטערל, איז זי מיאוס װי דער טױט. נאָר אַז גאָט העלפֿט, ס'איז דאָ מיט װאָס, ֿפֿאַרשמירט מען דאָס פּנים מיט אַ צען-פֿופֿצן טױזנט קאַרבן און מע פֿאַרגינט זיך איר אַראָפּברענגען אַ חתן אַ דאָקטער אַזש פֿון סאַמע קיעװ. דאָס הײסט, געענדיקט האָט ער אין קיעװ, אַלײן איז ער גאָר אַן
אומאַנער פֿון אומאַן...
3
– אַקעגן װאָס דערצײלט איר עס מיר?
– אַקעגן דעם, װאָס איר פֿרעגט זיך נאָך אױף...
– אױפֿן דאָקטער פַֿײנפֿינקלקרױט? דאָס פֿרעג איך ניט, װַײל איך דאַרף אַ שידוך טאָן מיט אַ דאָקטער, נאָר װַײל דער דאָקטער פֿ ַײנפֿינקלקרױט איז...
– האָט איר דאָך באַלד געקאָנט זאָגן! און איך האָב געמײנט, אַז דאָ האַנדלט זיך װעגן אַ שידוך! הערט זשע אױס, אַז ס'איז יאָ אַזױ, גיט אַהער דאָס אױער... האָב איך אַ ספּעציאַליסט – נאָר װאָס פֿון דער נאָדל אַרױס... ניט לאַנג געעפֿנט אַ קאַבינעט... ער האָט געכאַפּט עטלעכע טױזנט קאַרבן ירושה, האָט ער זיך מיישבֿ געװען און האָט דאָס גאַנצע געלט אַר ַײנגעבראָקט אין אַ מאַשין, אַלײן געפֿאָרן קײן אױסלאַנד נאָך דער מאַשין. קײן פּראַקטיקע דערװ ַײל האָט ער נאָך ניט, נאָר איך זאָל שױן האָבן אַזאַ דאגה
מיט װוּ נעמט מען אױף שבת, װי איך האָב אַ דאגה מיט זַײן פּראַקטיקע! זאָרגט זיך ניט, ער װעט האָבן די בעסטע פּראַקטיקע, אָט װעט איר זען, װאָרום די דאָקטױרים, װאָס אױף די דאָזיקע שלאַפֿקײטן, האָבן אַלע די שענסטע פּראַקטיקע! ספּעציאַליסטן!... זע-נאָר, װאָס כאַפּט איר זיך אַזױ? װאָס אַנטלױפֿט איר? שטײט אַ װַײלע! איך האָב אַײך נאָך ניט
געקאָנטשעט. איך האָב נאָך אַ פּאָר דאָקטױרים...
– אָבער, אין גאָטעס װילן! לאָזט מיך צו רו מיט אַײערע דאָקטױרים! װאָס האָט איר זיך אָנגעקלעפּט? איך דאַרף ניט קײן דאָקטער, איך דאַרף ניט קײן פּריזיװ, איך דאַרף ניט קײן שידוך, איך דאַרף ניט קײן ספּעציאַליסט – איך בין ניט מער װי אַ פּריקאַזטשיק. איך דאַרף האָבן צום דאָקטער פֿ ַײנפֿינקלקרױט גאָר מכּח עפּעס אַנדערש׃ סע קומט אונדז פֿון
אים פֿאַרן גאַנצן װינטער פֿאַר האָלץ...
– פֿאַר האָלץ?!... אַלע בײזע װיסטע חלומות! געזען אַ ביסל! דערטאַפּט אַ װילד-פֿרעמדן יִידן און דרײט אים אַ ספּאָדיק׃ פֿ ַײנפֿינקלקרױט! אפֿשר האָט יענער קײן צ ַײט ניט? אפֿשר לױפֿט גאָר יענער זוכן, װוּ פֿאַרדינט מען אַ קערבל – ס'איז ערבֿ שבת? איך האָב אָבער באַלד דערקענט, הערט איר, אַז איר דאַרפֿט ז ַײן
4
אַ יִיד פֿון האָלץ, גאָט זאָל מיך אַזױ באַגליקן אױף דער עלטער! אָט די הילצערנע יִידן – טפֿו!...