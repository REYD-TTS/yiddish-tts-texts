בלאָטיק איז דער װעג, װאָס פֿירט אין שטעטל אַרײן. עס איז אַ פֿאַר פּורים-טאָג, דער שנײ אױף די פֿעלדער צעלאָזט זיך און צעגײט, און איבער דער אױבערדעק פֿון דער װײסער שנײ-װעלט װײזן זיך שױן דאָ און דאָרט שװאַרצע ערד-פֿלעקן אַרױס. דער זאָמען, װאָס האָט דעם גאַנצן װינטער הינטער דער שנײ-דעק אין דער ערד זיך אױפֿגעהאַלטן, איז װײך געװאָרן, צעשפּאָלטן און זײנע שפּראָצנדיקע װאָרצלען הױבן אָן נאָגן חיונה פֿון דער מאַמע-ערד. און אין די שװאַרצע ערד-פֿלעקן איז עס צו דערקענען, אַז די מאַמע ערד איז טראָגעדיק . . . װײט אױף בײדע זײטן װעג, צװישן די ליפּע-בײמער, גײט אַן אײנזאַמער װאַנדערער מיטן פּעקל אױף דער פּלײצע און מיטן שטעקן אין דער האַנט. שװאַרצע קראָען פֿליען דאָרט װײט איבערן װעג, פֿון בױם צו בױם. און שאַרן אָפּ מיט זײערע גרױע פֿיסלעך די װײסע, לאַנגע שנײ-שנירלעך, װאָס זײנען אױף די צװײגן פֿון די בײמער. דעם װאַנדערערס װעג פֿירט אין שטעטל אַרײן. קום-מיט מיט אים, און װאָס מיר װעלן זען און װאָס מיר װעלן הערן, װעלן מיר אין דעם בוך באַשרײבן

1

קאַפיטל א ייִ נס

ז-י שטוב

די טיר פֿון דער שטוב איז אָפֿן אַ גאַנצן טאָג און אַ גאַנצע נאַכט, און װי אין אַ גאַסט-הױז דרײט מען זיך דאָרט תּמיד אַרײן און אַו-ױס. איזן איז עט ר' ינזזקאל גאָמבינערט שטוב, נאָר ז-אָך — אַ שטאָט-שטוב, אַ רשות-הרבים, אַזױ אַז אַ װילזײ-פֿרענגדער קומט אַרײן און זעצט זיך אַנידער, גײט ניט אָן די קשיא : „װאָס װעט איר זאָגן, ר' ייִד ?" דאָ זײנען אַלע אין דער ייִם. פֿאַרלאָזט אַ שטאָט-באַלעבאָס זײן !קײם אין דער פֿרי אָן אַ גלאָז ואַרענ,ס, גײט עױ זיך פּױאָסט מיט טלית און תּפֿילין אַריבער צו ר' יחזקאלן אין שטוב אַרײן, און װי אַ הײמישער, הײבט ער אײנער פֿון ן-י דינסטן, אַז זי זאָל אים אַ גלאָז טײ ז-ערלאַנגען. מער איז מסוגל די שטוב צו אַ גלעזל באָרשטש ; נאָ דעם קומט ען אַר'ייִן אין אַ װינטערדיקן נאָכן-אָנבײסן, אַז זיער פֿראָסט קנאַקט, און מען װיל זיך די גלידער אָנװאַרעמען. און װער שמועסט נאָך, אַז מען קאָכט בײ מלכהלען, ר' יחזקאלס װײב, דעם קנאָבל-באָױשטש. צו נעמען אין שטוב איז ניט קײן חרפּה, דער מנהג איז שױן אַזױ : אַ גלעזל באָרשטש, אַ טרונק װאַסער. פֿױלט זיך נאָר אַ שטאָט-באַלעבאָסטע די הרובע אונטערצוהײצן, נעמט זי איר טעפּל און טראָגט עט צו מלבּיזלעס קיך אַריבער. און אין מלכהלעס קיך געפֿינען זין- די גאַנצע שטאָט טעפּע'עך. טײל גגאָל פֿאַרטישן זיך די באַלעבאָסטעס נגיט די טעפּלעױ, װעו-ט ז-אָנ'ט אַ לעבן. מאַכט זיך אַ יונג אַ ברוגז אין דער דײם, האַלט ער זיך אױף אין ר' יחזקאלס שטאַלן. צו זאָרגן איז נישטאָ |אַ|ס, ברױט און זעמל װערן בײ ר' יחזקאלן נישט פֿאַרשלאָסן —— אַלץ אין אין זיער קיך פֿרײ װי װאַסער. פּוטער און רעטעכער זײנען שטענדיק דאָ אין קעלער, דער שליסל פֿון קעלער הענגט אין קיך, בײ יענטען (דאָס דינסט-מײדל), אַ „װױלע טאָכטער", ברודער, אַז נישט קריגט זי קלעפּ, ר' יחזקאל הײטט אַלײן.

די נאַכט האָט דאָס שטעטל אונטער איר שוץ אַרונטערגענומען, און די גאַנצע װעלט אַרום און אַרם האָט זי אין זיך באַהאַלטן. אין מיטן

שלום אַש

דער נאַכט האָט זיך אַ רעשדיק קלאַפּן פֿון פֿערד און רעדער דערהערט אױף שטײנער. דאָס רעשן איז פֿאַרשטומט געװאָרן בײ דעם שטראַל שײן, װאָס האָט פֿון אַ לאָדן אַרױסגעדרונגען, און פֿון װאָגן איז װער אַראָפּ . . . שװערע באַלעבאַטישע טריט האָבן איבערן קאָרידאָר זיך געלאָזט הערן. דאָס האָבן געמוזט קומען הײמישע, װאָרעם זײ האָבן באַלד די קליאַמקע פֿון טיר געפֿונען, אױפֿגעעפֿנט, און אין שטוב אַרײן.

אין דער ברײטער, לאַנגער שטוב איז קײנער ניטאָ. זי איז פֿול מיט שאָטנס ; דער גרױסער װינטער-לאָמפּ מיטן ברײטן שײן, װי אַ באָבע אין אַ ברײטן פֿאַרטוך, ברענט זיך אײנער אַלײן צװישן די שאָטנס אין מיטן שטוב. די אָנגעקומענע ייִדן זײנען אין לאַנגע ברײטע שאָפּן-פּעלצן, די ברײטע קאָלנערס זײנען ביזן האַלבן רוקן פֿאַרװאָרפֿן און בײם האַלדז מיט אַ ברײטן, רױטן שאַל פֿאַרבונדן. צװישן די טונקעלע פאַלדן, װאָס פֿאַרװאַרפֿן זיך אין די פּעלצן, האַלט זיך נאָך אױף דער טונקעלער סוד פֿון דער נאַכט, װאָס זײ האָבן פֿון דרױסן מיטגעבראַכט . . . אױף די קעפּ האָבן זײ שאָפּענע היטלען מיט לאַפּן איבער די אױערן פֿאַרבונדן, און אַן אײזהױך איז איבער די היטלען און קעלנער פֿאַרפֿרױרן. דער אײז-הױך װערט פֿון דער שטוב-װאַרעמקײט צעגאַנגען, און טראָפּן װאַסער רינען פֿון די היטלען, פֿון די פּעלצן ; און בײם דרײען זיך איבער דער שטוב לאָזן זײ נאָך זיך שפּורן װאַסער איבער. זײ זײנען צו צום גרױסן אױװן, װאָס איז אין אַ װינקל פֿון שטוב געשטאַנען. דער אױװן האָט זײן היץ פֿאָרױס פֿאַר זיך געשיקט און נישט צוגעלאָזט צו זיך. די װאַרעמקײט האָט זײ אַרומגענומען. זײ האָבן זיך די פּעלצן אױסגעטאָן אין זײנען געבליבן שטײן אין די דיקע מאַנטלען, אַרומגעגאַרטלט מיט רױטע גאַרטלען. ערשט דאַן האָבן זיך אָנגעהױבן די בערד צו װײזן. טײל װײס, טײל שװאַרץ, טײל קורצע, טײל לאַנגע. די ייִנגערע האָבן דעם אָרט בײם אױװן פֿאַר די אַלטע אָפּגעלאָזט און אַלײן זײנען זײ געפֿאַלן װער אױף אַ באַנק, װער אױף אַ טיש, און האָבן אָנגעהױבן צו דרעמלען. די אַלטע זײנען שטילשװײגנדיק אַרום אױװן געזעסן, און צו מאָל האָט אײנער דעם אַנדערן אַ קשיא פֿון געשעפֿט געפֿרעגט, און נאָך אַ לאַנגער װײלע האָט יענער אים אַ תּירוץ אָפּגעענטפֿערט.

די נאַכט האָט ערשט איצט אָנגעהױבן דורכן פֿענצטער אַרײנצוקוקן דורך גרױע ברילן, און עס האָט זיך געדאַכט, אַזױ װי מען װאָלט אַ פּאָר טונען ליכטיקײט אין אַ פֿינצטערן נאַכט-ים אַרײנגעגאָסן. און דאָס ליכטיקײט האָט דאָס פֿינצטערניש קױם מיט עפּעס-װאָס נאָך גרױער געמאַכט. פֿון ערגעץ-װוּ האָט זיך אַ לאַנגער, אױסגעצױגענער קוקורעקו פֿון אַן אױפֿגעכאַפּטן האָן געלאָזט הערן ; רעדער קלאַפּן אױף שטײנער

דאָס שטעטל

און זײ שלאָגן אָפּ אײנזאַם אין דער קזטילער נאַכט. די נאַכט קוקט אַלץ מער מיט גרױע ברילן דװ'כן פֿענצטער אַרײן, אַפּנים, מען גיסט אַלץ מער טונען ליכט אין דער פֿינצטערניש . . . פֿון אַ צװײטער שטוב הערט זיך אַ רודערן, אַ װאַסער-גיסן, דערנאָך טריט אױף און אָפּ. באַלד דערהערט זיך פֿון דער צױיטער שטוב אַן אַלט קול, װאָס זאָגט מיט אַ זײער װײנענדיקן ניגון תּהילים. און דאָס קול גײט זיך פֿאַר זיך אין אַ װײטן װעג. באַלד מישט זין- אַרײן אַ דרײסט דין-יונג קולכעל, װאָס אײלט זיך און װי עפּעס מיט אַ פּרעטענציע נגישט עס זיך אַרײן אין דעם אַלטן טרױעריקן ניגון : ,גאָמר אַבײע', און װיל עס פֿאַרטומלען. דאָס אַלטע ערנסטע ,קול, װי פֿאַר זיך, מײדט איס דאָס יונגע קולכל און װײנט אין דער װעלט אַרײן. די ייִדן בײם אױװן אין דער שטוב, דערהערנדיק קול-תּורה, כאַפּן זיך אױף, רײבן זיך די אױגן. אײנער װאַשט זיך די הענט אָן פֿענצטער, מען נעמט באַק'ד אַרױס אַ סידורל פֿון קעשענע, און מען ענטפֿערט אָפּ מיט אַ שאַרפֿן, האַלב-ליטװישן אַקצענט : „למה רגשו גױים", און עס דאַכט זיך, אַז די קולות גיבן זיך אָפּ אײנער דעם צװײטן אַ שלום-עליכם אײדער מען זעט זיך נאָך. . .

און גרױער קוקט אַלץ די נאַכט אַרײן דװיכן פֿענצטער, אַזױ אַז מען הײבט שױן אָן צװײפֿלען אױב עס איז פֿאַר טאָג, אָדער פֿאַר נאַכט . . .

פֿון דער קיך הערט זיך אַ האַקן פֿון וזאָלץ, אַ קנאַקן פֿון פֿײער, מען גיסט עפּעס איבער פֿון אײן כּלי אין דער צװײטער. די טיר עפֿנט זיך, מענטשן דרײען זיך, מען קומט אַרײן, מען גיסט עפּעס אָן, אָדער מען לײגט עפּעס אַנידער און מען גײט זיך זײן װעג . . . פֿון אַ װײטער שטוב הערט זיך אַ קינד װײנען . . . און עס דאַכט זיך, אַז די קולות מישן זיך אַלע צוזאַמען : דעם ייִדנס טרױעריק תּהילים-זאָגן, דאָס דינע גמראניגונדל, דער דינסטס האָלץ-האַקן, דאָס קנאַקן פֿון פֿײער און די קולות גריסן און זאָגן דעם נײ-געבױרענעם טאָג, װאָס קוקט דורכן פֿענצטער אַרײן : גוט מאָרגן !

אין דער שטוב איז שױן האַלב ליכטיק. אױפֿן טיש זײנען אָנגעלײגט פּעלצן, קאַפּאָטעס און שאַלן. אַ הױכער יונג שלאָפֿט אױף דער קאַנאַפּע און שפּאַרט זײנע לאַנגע פֿיס אין דער װעלט אַרײן . . .

טיר און טױערן זײנען שױן אָפֿן, און מען דרײט זיך אַרײן און אַרױס. ייִדן קומען אָן פֿון פֿאַרשײדענעם עלטער, נידעריקע און הױכע, מיט לאַנגע און קורצע בערד. מען גיט זיך אָפּ שלום-עליכם, און תּוך בּדי דיבור איז מען שױן אין מיטן געשעפֿט. מען רעדט און מען קריגט זיך, אױף טײל פֿראַגן ענטפֿערט מען גאָרנישט און אױף טײל — צופֿיל תּירוצים. אָט האַלט שױן אײן ייִד דעם צװײטן אונטערן אָרעם און פֿירט

14

שלום אַש

אים אין אַ װינקל אַרײן און רױמט אים עפּעס אין אױער אַרײן. אַ צװײטער שטײט בײם טישל, קוקט אין אַ סידור אַרײן און װאַרפֿט אַן אױג דאָרט אַהין, און פּלוצלינג כאַפּט ער אױף אַ ייִדן אונטערן אָרעם און פֿירט אים אױך אין אַ װינקל אַרײן. װי ער װאָלט יענעם די אײגן געװאָלט אױסשטעכן, װײזט ער, אַז ער האָט אַ סוד. דערװײל כאַפּט זיך נאָך אײנער אױ און טוט זיך אָן ט,ית-און-וזפֿילין און שטעלט זיך אַנידער אָפּדאַװענען, אַ צװײטער ייִד גײט אים שױן אין װעג אַרײן. אין דער זעלבער צײט רעכענען צװײ ייִדן מיט אַ שטיקל קרײד אױפֿן טיש, אײנער, מיט אַ נאַסן פֿינגער, מעקט, װאָס דער צװײטער שרײבט, און דער שרײבט װידער, װאָס דער צױיטער מעקט. אין צװײטן װינקל שטײען צװײ ייִדן, און. אײנער, מיט אַ געל בערדל און אַ רונדיק בײכל, צײלט דעם צװײטן געלט אױפֿן טיש. ער צײלט עױנסט װי אײנער דאַװנט פֿרום :74, 75, 76, װי ער װאָלט װעלן דערמיט דעם אַנדערן זאָגן : זע, װאָס געלט באַטײט. אין דעם עפֿנט זיך די טיר, און עס קומט אַרײן מיט אַ געלױף אַ הױכער ייִד, אַ בלינזיער אױף אַן אױג, מיט אַ לאַנגער, רױטלעכער באָרד, און ער הײבט אָן, אָן שם טענות און מענות, צו שילטן דיעם געלן, װאָס צײלט דאָס געלט : „רױטער הונט, 250 רזיבל גיסטו ? װאָס, ביסט משוגע געװאָרן ?" דאָס געלע ייִדל צײלט װײטער דאָס געלט — 101, 102. „װאָס האָסטו צו מײן געלט ?" טענהט אַלץ דער צװײטער. נאָ- קױם האָט יענער די פּאָר גילדן צוגענומען, שטײט שױן דער רױטער מיטן געלן און זײ סודן זיך, לום גענגאַכט. אױפֿן טיש ליגן פּראָבן װײץ און רױטע שנופּ-טיכלעך, און יעדער ייִד, װאָס קומט אַרײן, כאַפּט אַ פּאָר קערנדלעך, באַקוקט זײ צוערשט, כאַפּט זײ אין מױל אַרײן און פֿרעגט אין דער װעלט אַרײן : „װיפֿל דער מאַרק?" ער באַקומט נישט קײן תּירוץ, קנאַקט ער די װײצלעך און קנײטשט מיטן שטערן, אַזױ װי ער װאָלט אַלײן פֿון זיך טרעפֿן געװאָלט דעם תּירוץ, װאָס ער האָט נישט געקענט אַרױסבאַקומען פֿון דזנם עולם.

די שטוב איז די שטאָט-בערזע. קלײנע סוחרימלעך קױפֿן אױף בײ די פּױערים די תּבואה און מען פֿאַרקױפֿט זײ „ר' יחזקאלס שפּײכלער". אין דער שטוב װערן אָפּגעמאַכט אַלזן געשעפֿטן, נישט דװקא די, װאָס זײנען נוגע ר' יחזקאלס געשעפֿט, נאָר אַפֿילו דאָס, װאָס אײנער האָט עפעס מיטן צװײטן : אָדער גלאַט אַזױ, אַז אַ ייִד װיל זיך דרײען אין אַ געשעפֿט ; אָדער אַז אַ יונגערמאַן גײט דעם ערשטן טריט פֿון קעסט אַראָפּ און װיל אַרײנטרעטן אין האַנדל, דרײט מען זיך צוערשט אין שטוב. דאָס איז דאָס בית-המדריט פֿון האַנדל.

בײ דער שטוב איז אָפּגעזונדערט אַ שטיבל, דאָס קאַבינעטל, הײסט עס, פֿאַר רי' יחזקאלן אַלײן. בײ אַ פֿיר-עקיקן שרײב-טיש זיצט ר' יחזקאל

דאָסשטעטל

15

אױף זײן פֿאָטער-שטול. ר' יחזקאל, אַ ניזיעריק, נאָר אַ דיק ייִדל מיט אַ רונדיק װײס בעױדל, קאַלט זיך אָן מיט אײן האַנט די ברילן בײ דער נאָז. אײן גלעזל פֿאַלט אים אַלע מאָל אַרױס, און ר' יחזקאל הײבט עס אױף, רײבט עס איננער מיטן טיכל, זעצט עס װײטער אױף דער נאָז, פֿרעגנדיק עפּעס אָזײער אָפּענטפֿערנדיק ר' טוביהן, זײן „מענטש". ר' טוביה, אַ הױכער ייִ-, מיט אַ דאַרן געזיכט, ענטפֿערט-אָפּ ר' יחזקאלן מיט אײלעניש און מיט אַ געלעכטעױל, אַזױ װי ער װאָלט זאָגן : „אַלץ איז גוט, אַלץ איז גוט".

ר' יחזקאל, אײנגעװיקלט אין זײן לאַנגן ברײטן שלאָפֿראָק און אין דעם פֿיר-קאַנטיקן היטל, קנעטנדיק אַ שטיקל ברױט צװישן די פֿינגער, האָרכט אױס זײן מענט . אַ מינוט בײזערט ער זיך, אַ מינוט װערט ער װײטער גוט, װעלנדיק מיט זײן מענטשן אַן עצה האַלטן.

ר' יחזקאל רוקט אױף אַ שופֿלאָדל, נעמט אַרױס אַ פּאַפּיר און זאָגט צו ר' טוביהן

— װאָלף מוז נאָך דאַנציק שרײבן, אַז דער ערשטער טראַנספּאָרט איז עקספּעדירט.

עס עפֿנט זיך די טיר און צו ערשט שטעקט זיך אַ קאָפּ אַרײן, זאָגנדיק גוט מאָרגן ! דערנאָך פֿאַרשװינדט דער קאָפּ און עס באַװײזט זיך אַ הױכער פּױער מיט לאַנגע, פֿאַרבלאָטיקטע שטיװל, װאָס לאָזן נאָך זיך אַ קענטלעכן צײכן. דאָס פּנים איז בײ אים רױט פֿון היץ, טראָפּנס שװײס רינען פֿון די פֿײכטע האָר, און ניט אױסצורײדן קײן װאָרט, קנעפּלט ער אױף זײן פּאַלטאָ, דערנאָעי דעם זשילעט און שלעפּט פֿון דאָרט אַרױס און גיט איבער אַ בריװל ר' יחזקאלן.

בעת ר' יחזקאל לײענט, װענדט זיך דערװײל ר' טוביה צום פּױער. ר' טוביה רעדט צו אים דער פּױער ענטפֿערט אים אָבער נישט. ער קוקט אױף ר' יחזקאלן, װאַרטנדיק אױף עפּעס.

— דעם װאָגן שפּאַנען ! איך אַלײן פֿאָר קײן טריסק.

— איך האָב דעמאָלט באַלד נישט געהײסן גײן מיט װאַסער, צװײ װאָכן פֿאַר די ימים טובים, װער װײסט װאָס ס'קען זיך מאַכן ? בײ די ערשטע פרעסט, אַז עס נענגט געזונט . . . — זאָגט ר' טוביה צו ר' יחזקאלן מיט אַ מין װײכן געבײזער, אַלײן שױן פֿאַרשטײענדיק אין װאָס עס האַנדלט זיך.

— פֿאַרפֿאַלן, דאָס האָלץ שטעלן האָב איך געמוזט, די טראַטװעס זײנען געװען געבונדן גאַנץ גוט, די שטריק שטאַרק, די טעג שײן, גײ רעכן זיך ! װאָס קען מען מאַכן, עס איז געװען מן-השמים, גײ רעכן, אַז פֿאַר חנוכּה װעט זיך די װײסל שטעלן.

שלום אַש

— מען דאַרף אַנטעקן און סאָקאָלסקין מיטנעמען, אױפֿן בױדעם ליגן עטלעכע הונדערט שאָק פֿרישע „סטראָנקעס". די האָקעס, די שטריק — גיט אַן עצה ר' טוביה.

— דאָ אײז הײבט אָן זיך רירן, שרײבט מען מיר. גאָט זאָל געבן, אַז די קראַכעס זאָלן נישט זײן גרױס, נאָר טריסק, דאַכט זיך, איז אַ שטיל אָרט, עס איז נישט שטראָמיק, און מיט גאָטס הילף, װען דאָס אײז זאָל נאָר נישט מיט אַ מאָל ברעכן, װעט מען קענען דאָס האָלץ ראַטעװען — זאָגט צום סוף ר' יחזקאל.

— מיט גאָטס הילף.

— קײן גאָמבין דאַרף מען די גאָמבינער צװײ הונדערט רובל שיקן, און בצלאל צו ר' אַברהם פּלאָצקער, זאָל ער אין שעמעניץ קױפֿן. איך האָב מורא, אַז די שעמעניצער זאָלן נישט די שעפּסן אױסכאַפּן, לאָזן טאָר מען זיך נישט.

און רײדנדיק, זײנען זײ בײדע אין דער צװײטער שטוב אַרײן.

דער עולם איז האַלבלעך געװען אין הױף בײם שפּײכלער די תּבואה אָפּװעגן, אין דער שטוב זײנען נאָר געװען די אורחים, װאָס זײנען געקומען בײ נאַכט מיט תּבואה אין שטוב אַרײן. און נאָך צװײ שטאָטישע מעקלערס, אײנער אַ ייִד אין אַ גױיש היטל, מיט אַ קראַגנדל און אַ קורץ רעקל און מיט אַ שטעקן אין דער האַנט — דאָס איז געװען „קאָזעק", דער פּריצישער מעקלער, ער איז געװען געשיקט פֿון דער צוקערניע פֿון אַ פּריץ צו ר' יחזקאלן. בײ יעדן װאָרט, װאָס ער האָט געזאָגט, האָט ער דערמאָנט דעם פּריץ מיט דער צוקערניע. דער צװײטער איז געװען ר' כאַצקל עפּשטײן, אַ ייִד אַ חסיד, אַ מאָל אַלײן אַ סוחר, הײנט אַן אָפּגעקומענער, אַ מעקלער איז ער געװאָרן נאָר איבערן נאָמען עפּשטײן : עפּעס דער נאָמען פּאַסט צום געשעפֿט. ער טראָגט אַ שטענדיק באַפֿלעקטע און צעריסענע קאַם-זײדענע קאַפּאָטע, װאָס האָט נאָך נישט דעם נגידישן גלאַנץ אָנגעװאָרן.

ר' יחזקאל האָט די ייִדן שלום-עליכם אָפּגעגעבן, און אײדער זײ האָבן נאָך אָנגעהױבן אַ װאָרט אױסרײדן, האָט ער זײ צום כּיון געשטופּט נאָך זיך, אַז זײ זאָלן זיך װאַשן צום עסן. דעמאָלט איז אין שטוב אַרײן אַ הױכע, דיקע ייִדענע אין אַ ברײטער שירץ. דער דיקער באַנד פֿון אירע שליסעלעך קלינגען און זאָגן-אָן, אַז זי קומט, און די בריליאַנטענע אױרינגלעך בלאַנקען אין אירע אױערן. זי האָט אַ רײן, װײס טישטוך איבערן פֿאַרשריבענעם טיש געלײגט, און זאָגנדיק צו די מאַנספּערשױנען מיט אַ ברײט באַלעבאַטיש קול : ר' טוביה, װאַשן, ר' נאָטע שאָבלינער, װאַשן — האָט זי צום טיש געגרײט.

דאָסשטעטל

די אורחים האָבן זיך געלאָזט שטופּן צום כּיור. פֿון הינטן איז געגאַנגען דער מעקלער עפּשטײן. מלכהלע האָט ברױט אױפֿן טיש אױפֿגעלײגט, דער עולם האָט זיך אַרום טיש געזעצט. פֿון דער קיך האָט זיך געטראָגן דער ריח פֿון געפּרעגלטע ציבעלעס און די פּאַרע פֿון רױטן באָרשטש, װאָס האָט דערמאָנט אָן פּסח און האָט געװעקט די תּאװה צום עסן. עפשטײן איז געזעסן בײם טיש, װי- אײנער פֿון די אורחים, האָט געגעסן און געזאָגט גלײכװערטלעך. דער צװײטער מעקלער, קאָזעק, איז געזעסן אין אַ װינקל אױף דעם אָנלײן פֿון שטול און זיך די װאָנצעס געדרײט. ער איז געזעסן אױף אַזאַ שטײגער, אַז מען װיל האָט מען געקענט מײנען, אַז ער זיצט בײם טיש, און אַז מען װיל, קען מען מײנען, אַז ער זיצט נישט בײם טיש. ער האָט געקוקט אױף עפּשטײנען פֿון דער הײך. נאָר די דינסט, װײזט אױס, האָט זיך טועה געװען און אים געמוזט רעכענען, אַז ער זיצט אױך בײם טיש, װאָרעם זי האָט פֿאַר אים אױך אַנידערגעשטעלט אַ טעלער. ער, הײסט עס, האָט זיך אױך טועה געװען און צוגערוקט זיך צום טיש, עסנדיק אױך אױף אַזאַ שטײגער, אַז מען װיל קען מען מײנען, אַז ער עסט בײם טיש, און אַז מען װיל קען מען מײנען, אַז ער פֿאַרזוכט נאָר . . .

אין הױף איז איצט גאָר אַן אַנדער לעבן. אַ פֿאַר-פּורים-טאָג. דער װינטער איז נאָך אױף דער ערד, אָבער דער פֿרילינג שמײכלט שױן פֿון הימל אַראָפּ, און פֿון אַלע פֿיר זײטן װעלט. דער לאַנג-געפֿרױרענער שנײ, װאָס איז דורכן װינטער אַ צװײטע ערד געװאָרן, צערינט און צעגײט װי שנײ אין װאַסער. דער זונס ליכטיקע טעכעטר — די שטראַלן — בלאָנדזשען אין דער בלאָטע אַרום. אין הױף איבער די קעפּ פֿליען טױבן אַהין און צוריק, קומען אױף דער ערד אַראָפּ, כאַפּן אַ קערנדל האָבער און מיט אַ גדולה פֿאַרשפּרײטן זײ זײערע װײסע פֿליגל און מאַכן פּליטה. אין הױף זײנען קערנער האָבער פֿאַרװאָרפֿן, דער הױף איז אין שפֿע אײנגעטונקט . . . און הינער דרײען זיך, פּיקן די קערנדלעך און װאַרפֿן זיך יעדערן פֿאַר די פֿיס. בײ דער שטאַל אױף אַ קײט, אונטער אַ בײדל ליגט בורעק, אַ גרױסער קודלעװאַטער הונט. ער שטעקט זײן דיקן קאָפּ אַרױס און װאַרט אײף אַ באַפֿעל. אין הױף, װי אין ישעיהו הנביאס צײטן, דרײען זיך אַרום אַ װײסע ציג מיט געדרײטע הערנער און אַ נידעריקער שעפּס, װאָס זײ האָבן צוזאַמען שותפֿות געמאַכט און ציפּן צוזאַמען פֿון די בינטלעך הײ, װאָס ק'יגן אױף דער פֿור אין מיטן הױף.

אױף דער צװײטער זײט הױף ליגן אײנגעפֿרױרענע ברעטער און קלעצער, האַלב אײנגעזונקען אין שנײ. יונגען קריכן איבער די קלעצער,

18

שלום אַש

דערגרײכן ביזן שפּײכלער. די טירן פֿון שפּײכלער שטײען אָפֿן, און פֿאַר די טירן שטײט אַ גרױסע װאָג. אײנער לײגט אַרױף געװיכט אױף דער װאָג, און דער „שרײבער" (אַ יונגערמאַן אין אַ פּעלצען און אין אַ פֿוטערנעם קאָלנער) האַלט אַ ביכל אין דער האַנט און שרײבט דאָס געװיכט אין ביכל אַרײן. דורך דער אָפֿענער פֿאָרטקע קומען אַרײן צו פֿאָרן אײן פֿור נאָך דער צװײטער, מען נעמט זעקלעך אַראָפּ, מען װעגט אָפּ, און מען טראָגט זײ אין שפּײכלער אַרײן.

נאָטע דער ,יונג בײ די פֿערד, אַ הױכער ברײט-בײניקער, פֿון ד' יחזקאלס „גװאַרדיע", מיט אַ שװאַרץ, אָפּגעברענט געזיכט, מיט ליכטיקע צװײ גרױסע אױגן, װאָס קוקן פֿון דער װײטנס װי צװײ שטורקאַצן, פֿירט אַרױס פֿון שטאַל צװײ הױכע פֿערד, בולאַנעס. אײנס פֿון די פֿערד האָט אױפֿן שטערן אַ שװאַרצן רונדיקן פֿלעק, װאָס האָט פֿון צװישן זײן גרױען שאָקאָלאַד-קאָליר װי אַ שװאַרץ אױג געשײנט. די האָר בײם האַלדז זײנען בײ בײדע פֿערד געװען צעקעמט און אײנגעפֿלאָכטן אין פֿלעכטלעך. די האָבער-קינדער זײנען געװען ר' יחזקאלס ליבלינגען. זײ האָבן אים פֿאַרשטאַנען, האָבן געװוּסט, װען דער װעג איז נײטיק. די בײטש האָט מען נאָר פֿאַר פּאַראַד געהאַלטן. עס איז נאָך נישט געװען דער פֿאַל, אַז זײ זאָלן אים שבת אין װעג איבערלאָזן. זײ האָבן עפּעס װי געפֿילט, װען עס איז פֿרײטאָג און מען דאַרף זיך אױף שבת אַהײם אײלן. ער האָט זיך געקענט אױף זײ פֿאַרלאָזן. און װען זײ פֿלעגן אַזאַ שטיקל װײזן, האָט ער זײ אַלײן מיט זײן האַנט געגלעט . . .

געזאָגט האָט מען, אַז ר' יחזקאלס פֿערד זײנען נשמות פֿון אַלטע בעלי-חובות, װאָס זײערע װעקסלען ליגן נאָך בײ אים אין שאַנק, און זײ קענען נישט קײן רו אין קבר האָבן, ביז זײ װעלן אים דעם חוב נישט אָפּצאָלן . . .

נאָטע האָט געטראָגן זײן װינטערדיק קורץ פּעלצל מיט לאַנגע לעדערנע שטיװל און אױפֿן קאָפּ דאָס זעלנערישע רונדיקע פֿוטערן היטל, אױף װעיכן עס האָט נאָר דאָס בלעכל געפֿעלט. און מיט אַ מין רחבותדיקײט האָט ער זײנע חברים צוגעפֿירט צום װאָגן, זײ די כאָמעטעס מיט די מעשענע קאַנטן אױף די העלדזער אָנגעטאָן, און מיט דעם נײעם געשפּאַן אױסגעצירט. דערנאָך האָט ער די בלױע בענדערנע לײצעס בײם דישל פֿאַרבונדן און ער האָט זיך גענומען צום געזעס. אָנטעק האָט פֿון בױדעם די האָקעס נגיט די שטריק אַראָפּגענומען און זײ אונטערן געזעס פֿאַרפּאַקט. אַרײנגײענדיק אין שטאַקן, האָט דערװײל נאָטע אין פֿענצטער פֿון דער קיך אַן אױג געװאָרפֿן, זײן אױג האָט זײן שליחות דערפֿילט, און באַלד נאָך אים האָט זיך נאָכגעלאָזט יענטע דאָס דינסט-מײדל. דאָס

דאָסשטעטל

19

רױטע, געזונטע בלוט, װאָס האָט אין אירע דיקע, פֿלײשיקע הענט גערינען, האָט דורך דעם צעריסענעם קאַפֿטן אַרױסגעשפּראָצט. אירע שװאַרצע לאָקן איבערן רױטן געזיכט און די שװאַרצע אױגן מיט די שװאַרצע, שאַרפֿע ברעמען אין איר יונג-בלוטיק געזיכט האָבן װערטער גערעדט — פֿײער און פֿלאַם. זי איז פֿלינקן אַרײן אין שטאַל נאָך נאָטען, און נישט רײדנדיק קײן װאָרט, האָט זי פֿון אונטערן קאַפֿטן אַ האַלבע געקאָכטע ז'נון אַרױסגענומען און אים דערלאַנגט.

נאָטע האָט עס צוגענומען, עפּעס װי עס קומט אים דאָס.

זי האָט נאָך געװאַרט . . .

ער האָט געװוּסט אױף װאָס . . .

און װײל זי האָט געװאָלט, װיל ער דװקא נישט. זי הײבט אױף אַ שטרױ און מאַכט זיך אַרױסגײענדיק.

איצט װיל ער. ער כאַפּט זי אָן, נעמט זי פֿעססט אַרום מיט בײדע הענט, און האַלטנדיק אין די אָרעמס זײ בײטש, זאָטלט ער איר אָן אַ גראָבן קוש אױף דער באַק.

— נו, פ'אָלסט אַזױ לעבן, אױב דו װעסט מיט מיר חתונה האָבן — זאָגט זי צו אים, אַװעקנעמענדיק איר געזיכט.

— פֿלינקער, די באַלעבאָסטע גײט, כאַפּ . . . — מאַכט ער צו איר און שטופּט זי אַרױס.

זי דערשרעקט זיך, כאַפּט זיך אױף, אָבער באַלד איבערצײגט זי זיך, אַז עױ האָט זי אָפּגענאַרט, בלײבט זי שטײן בײ דער שװעל פֿון שטאַל :

— צעברעכן זאָלסטו די הענט און די פֿיס אױפֿן װעג ! —זאָגט זי מיט אַ שעלנגיש געלעכטערל אַרױסלױפֿנדיק.

— דו, סוקע אײנע — לאָזט ער זיך נאָך איר.

דאָס שרײבערל בײ דער װאָג, באַמערקנדיק װי זי לױפֿט אַרױס פֿון שטאַל, װינקט ער צו אַגטעקן דעם הױף-װעכטער.

— פּשאַ קרעװ — לאָזט זיך אַנטעק נאָך איד.

זי שטעקט אַרױס אױף זײ די צונג און װערט פֿאַרשװוּנדן אין פֿירהױז פֿון דיער קיך.

אַ קנאַק פֿון נאָטעס בײטש און אַן עזותדיק רעשן פֿון רעדער האָבן צו װיסן געגעבן, אַז די פֿור שטײט שױן פֿאַר דער טיר געשפּאַנט.

און באַלד יזאָט כהען אָנגעהױבן טראָגן פֿון שטוב אױפֿן װאָגן פעקלעך און פּעקלעך. ד' יחזקאל רירט זיך נישט אין װעג אַרײן אָן צדה-לדרך. ד' יחזקאל האָט זיך געװיזן אין גרױסן, ברײטן שאָפּן-פּעלץ, דעם װינטערדיקן פּאַלטאָ מיט די ברײטע אַרבל האָט גוען איבערן געזעס געלײגט (װאָרעם אַ טאָג איז געװען אַ שײנער, זיער פֿראָסט האָט געלאָזט, און די

שלום אַש

זון האָט אין הימל געלאַכט), נאָך אים זײן װײב מלכהלע — מיט אַ ברכה אױף די ליפּן, און חברה קינדערלעך, קלײנע און גרױסע, טײל האַלטנדיק אין די הענט גמרות — מיטגענומען אין חדר אַרײן נאָכן אָנבײסן, קלענערע — בײגל מיט פּוטער, נאָך טײל האָט דער באַהעלפֿער אונטערגעשטופּט : „אין חדר אַרײן". די קינדער אָבער, מערסטנטײל אין פּעלצלעך אָנגעטאָן, װאַרטן אַרום דער פֿור.

— זײדעשי, זאָל דער זײדעשי פֿאָרן געזונטערהײט !

— בלײבט געזונט און לערנט מיט חשק ! — האָט זײ דער זײדע איטלעכן באַזונדער די האַנט געגעבן, פֿון דער הױזן-קעשענע אַ גרױסן בײטל אַרױסגענומען און די קינדער לעצט-געלט געטײלט.

פֿון דעם פֿענצטער פֿון צון'ישן די צװײ געהאָפֿטענע גאַרדינען האָט א מײדלס געזיכט אַרױסגעשײנט. דאָס האַלבע געזיכט, אַן אײדל גערײטלטע באַק מיט אַ שװאַרצן זײדענעם לאָק און מיט אַ בלױען באַנד פֿאַרבונדן, האָט אײדל און אַריסטאָקראַטיש פֿון דער װײטן צום פֿאָטער אַהין געשאָקלט :

— פֿאָר געזונטערהײט, טאַטעשי !

ר' יחזקאל איז אױפֿן װאָגן אַרױף. זיצנדיק אױפֿן װאָגן, האָט ער נאָך עפּעס מיט ר' טוביהן, זײן מענטש, גערעדט, געזעגנט זיך, און אַהין געשאָקלט צו מלכּהלען : בלײב געזונט, בלײב געזונט ! דערנאָך צום מײדלס ליכטיקן געזיכט : בלײב געזונט, לאהלע ! און צו די אײניקלעך פֿון װאָגן אָנגעזאָגט

— איר זאָלט באַגערן צו לערנען !

אין אַ װינקל איז יענטע געשטאַנען. אירע הענט האָט זי אױפֿן האַרץ פֿאַרלײגט און געקוקט אױף נאָטען, װי ער זיצט זיך שטײף און שטאַרק אױף דעם קאָרשל אין זײן קורץ פּעלצל, און דאָס ממזרישע װױלײנגערישע היטעלע װינקט אַראָפּ צו איר. ער האַלט די לײצעס אין דער האַנט, גרײט אין דער װעלט זיך צו לאָזן, װי זײנע פֿערד, די חברים, װאָס קענען נישט אײנשטײן און האַקן מיט די פּאָדקאָװעס אױף די שטײנער.

יענטע האָט געשמײכלט.

נאָטעס אַ קנאַל פֿון דער בײטש האָט איר אַ גרוס אָפּגעגעבן : בלײב געזונט, יענטע !

די סאָפּנדיקע פֿערד האָבן זיך אין דער װעלט געלאָזט, אױסמײדנדיק דאָס שטילע, רואיקע, פֿרימאָרגנדיקע שטאָט-געסל — און נאָטע מיטן זעלנערישן היטל איז ערגעץ-װוּ פֿאַרשװוּנדן געװאָרן . . .

דאָס שטעטל

21

אין דער שטוב בײ ר' יחזקאלן איז איצט שטיל. דער עולם האָט די געשעפֿטן אָפּגעמאַכט. די פֿרעמדע, װאָס זײנען בײ נאַכט געקומען, האָבן זײערס פֿאַרקױפֿט, אײנגעשפּאַנט און אָפּגעלאָזט זײער אָרט אַנדערע סוחרים, װאָס װעלן קומען בײ ד'ער נאַכט. די גרױסע קאַנאַפּע זעט זיך ערשט איצט אַרױס מיט איר לעדערנעם, אַלט-מאָדישן איבערציער און מיט אַלע אירע גריבער און בערגער, װאָס זײנען אין איר. דער לאַנגער טיש אין מיטן שטוב איז באַשריבן מיט קרײד, דער שװאַרצער אױװן איז באַשריבן, די הױכע שאַנק איז באַשריבן און אַלע שטולן און בענק זײנען „אָנגערעכנט", און די רעכענונגען אױף טיש און בענק, אױף שראַנקען און װענט זעען אױס װי כּלי-זײן, װאָס די זעלנער האָבן זײ איבערגעלאָזט אױפֿן שלאַכטפֿעלד און זײנען אַנטלאָפֿן פֿון זײ. און די רעכענונגען קוקן אײנע די צװײטע אָן, און קריגן זיך, און שטעכן אײנע דער צװײטער די אױגן אױס . . .

באַלד זײנען אַרײנגעקומען צװײ נידעריקע, פֿעטע יונגעמאַנטשיקלעך כאַצקל און בערל, מיט נידעריקע, רונדיקע בײכלעך. די משפּחה-גריבעלעך בײ זײערע נאָז-װינקלען זאָגן אױס, אַז זײ זײנען ברידער. זײ זײנען ר' יוסזקאלס שװעסטער-קינדער. אַ מאָל זײנען זײ צװײ יונגע לײטלעך אױף קעסט געװען — הײנט זײנען זײ אױך נאָך קעסט-יונגע-לײטלעך — נאָר זײ דרײען זיך שױן אין שטוב אַרום. משפּחה גגיט דער שטוב, קומען זײ נאָכן אָנבײסן צולײגן זיך אױף דער קאַנאַפּע, פֿאַר מיטאָג.

בײדע מיט אַ מאָל, װי עס פּאַסט פֿאַר צװײ ברידער, האָבן זײ זיך בײנאַנד אױף דער קאַנאַפּע אַרױפֿגעלײגט. די פּאַלטנט אױסגעטאָן, קונציק זײ פֿאַר קישעלעך געמאַכט אין אונטער די קעפּ זיך אַרונטערגעלײגט. צו ערשט האָבן זײ אין דער שטיל, אַזױ װי עס װאָלט זײ אַ שאָד זײן אױף דעם אַ װאָרט אױסצוניצן : געשטופּט זיך, געשטױסן זיך. יעדערער האָט פֿאַר זיך דעם אָנלענער געװאָלט. נאָר װי זײ האָבן אָן װערטער זיך געקריגט, אַזױ האָבן זײ אױך אָן װערטער צװישן זיך שלום געמאַכט. אײנער האָט דעם אָנלענער גענומען, און דער צװײטער האָט זיך צופֿוסנס געלײגט.

כאַצקל, דער עלטערער ברודער, האָט קונציק זיך געקראַצט מיט אײן פֿינגער אין זײן געל בערדל און האָט זיך פֿאַרטראַכט אױף אַ רעכענונג, װאָס איז אים קעגנאיבער פֿאַר די אױגן געשטאַנען

7 מאָל 38 װיפֿל האָבן מיר, האַ, בערל ?

נאָר בערל האָט אים מיט דער נאָז אָפּגעענטפֿערט. האָט זיך כאַצקל מישב געװען, זיך צו דער װאַנט אױסגעדרײט, און עפּעס װי װעלנדיק אָפּטאָן בערלן, האָט ער אױך דאָס זעלבע געטאָן . . .

קאַפּיטל צװ ייִ

אַ

ה

!

ייִזל

דער

װײסל

אײנס אַלײן און פֿאַר זיך אַלײן שטײט זיך אַ הײזל אין טאָל צװישן צװײ הױכע בערג, װאָס לאָזן זיך הױך און װײט אין דער װעלט אַרײן, בײם ברעג פֿון טײך װײסל. װינטער איז עס. גאָטס װעלט איז אין גאַנצן אין שנײ פֿאַרטרונקען. אונדזער הײזל, װי אַן אַלטער באַלעבאָס אין תּכריכים, שטײט זיך בײם ברעג, קוקט זיך צו צום פֿאַרפֿרױרענעם טײך, זײן שכן, און עס שװײגט, ביז דער טײך װעט צו תּחית-המתים אױפֿשטײן. דערװײל איז דער טײך געשטאָרבן, געפֿרױרן אין אין אַ װײסן קיטל אײנגעהילט. ראָבן פֿליען אױף זײן ברײט און לענג, שטעלן זיך אױף דעם טײכס רוקן און לעכערן זײן אָפּגעטאָקטע דעק. טײל מאָל גײט אַ מענטש איבערן טײך, און דעם מענטשנס פֿיס טוקן אין דעם װײסן, טיפֿן שנײ. און פֿון בײדע זײטן הײזל זעען אױס די הױכע בערג, װי שטיקער געפֿאַלענע פֿליגל פֿון אַן אָדלער, װאָס ליגן אײנער אױפֿן צװײטן, אָדער װי שטיקער געפֿרױרענע װאָלקן װאָלטן געפֿאַלן אײנס אױפֿס צװײטע. אױף די רוקנס בערג קריכן נידעריקע שנײ-בײמלעך ; אײן בײמל, באַדעקט פֿון קאָפּ ביז די פֿיס אין שנײ, האָט זיך אױפֿן שפּיץ באַרג אַרױפֿגעכאַפּט. עס שטײט אײנס אַלײן אין דער הײך און עס קוקט זיך װײט און ברײט אין דער װײסער װעלט . . . בײם ברעג טײך, צופֿוסנס דעם באַרג און צוקאָפּנס דעם טײך, שטײט אַ שרענגע בײמער, אײנס נאָכן אַנדערן מיט שנײ באַדעקט, װאָס זײ זעען אױס װי װײסע עדות, װאָס שטײען און היטן י דעם ריזיקן מת, דעם טײך . . .

אין דעם הײזל זיצט אַ משפּחה פֿון יאָרנלאַנג. דאָרט לעבט מען מיט זיך און מיטן טײך, דעם שכן. „חײם איבערפֿירערס" הײסט דאָס הײזל הײנט. אַמאָל מיט אַ דרײסיק יאָר צוריק האָט עס געהײסן „משה איבערפֿירערס", און אפֿשר אין צװאַנציק יאָר אַרום װעט עס גאָר הײסן „דוד איבערפֿירערס". נאָר עס איז נישט קײן חילוק, דער נאָמען טױשט זיך נאָר מיט די יאָרן. אָבער דאָס הײזל, דאָס װאַסער אין דער נאָמען „איבערפֿירער" בלײבן ביז איצט. דער הײנטקער „איבערפֿירער" הײסט חײם און איז אַ ייִד פֿון אַ יאָר פֿופֿציק, אַ הױכער און אַ דאַרער. דאָס פנים

דאָס שטעטל

23

אױסגעצױגן און די װײסע באָרד אױסגעצױגן, און דער הױכער געקנײטשטער שטער'ן איז אױסגעצױגן. אַ װאַסער-קינד, אױפֿגעצױגן געװאָרן בײם װאַסער, און װער װײסט. איב זײן קבר װעט נישט זײן אין װאַסער. נו, װעט עס אין װאַסער גופֿא נישט זײן, על-כל-פּנים װעט עס זײן בײםװאַסער . אן װעט אַ געװיטער קומען, װעט אים דאָס װאַסער פֿון קבר אַװיסנעמען או.ן מיטפֿירן אים מיט זין קײן דאַנציג, אַזױ װי עס האָט מיט זײן פֿאָטער און מיט זײן זײדן געטאָן . . . און װאָס איז דער אונטערשײד, צי מיט דער ערד, אָדער מיטן װאַסער אױסגעמישט צו װערן ? די ערד איז טױט, זײ שװײגט תּמיד און שטײט תּמיד אױף אײן אָרט, דאָס ונ'אַסער לױפֿט, אײלט זיך אין דער װעלט אַרײן, עס לעבט כאָטש . . .

משעוזה מיטן װאַסער איז ער שױן פֿון לאַנג. דאָס װאַסער דאַרף יעדן יאָר אַ מענטשן, או,י זײן מש ל'ע איז זעױן. פֿון לאַנג מיטן װאַסער געװאָרן אױסגעמישט, און זירענגלט דער „איבערפֿירעױ" אַ מאָל שבת נאָכן מיטאָג בײם ברעג אײ,י, אן'ן אַ כואַליע קומט צו לױפֿן און רױשט, דאַכט זיך אים, אַז משהלע מיט זײנע חברים, די כװאַליעס, זײנען אים געקומען װעקן . . .

זומער ציט ער די פּרנסה פֿון װאַסער, אַ גאַנצע װאָך איז ער אױף זיעם שיפֿל, און זײן לײװנט שפּאַלט און שײדט אַפּ אײן הימל פֿון צװײטן . . . שבת. דאָס װאַסער — ירט זיך ייִדישלעך, עס האַלט מיט שבתים און ימיםטובים, שטיל איז עס, עס קושט אײן כװאַליע די צװײטע, און ער מיטן װײב זיצן פֿאַר דער טיר. ער זאָגט פּרק, דאָס װײב לײענט אין „צאינן, וראינה", און זײ דערצײלן די כװאַליעס גאָטס װוּנדעױ, און יעדער כװאַליע כאַפּט אַ װאָרט און מאַכט פּליטה. װינטער איז דער טײך געפֿרױרן, צוגעדעקט אין זײן שײד. דאָס הײזל איז פֿאַרשנײט, פֿאַרשאָטן פֿון קאָפּ ביז צו די פֿיס. פֿון דעם בלומען-פֿאַרקאָװעטן פֿענצטערל שטאַרט אַרױס דעם איבערפֿירערס אַן אױג און באַטראַכט דעם שותף, דעם טײך, װי ער איז צוגעדעקט, געפֿרױרן. דער איבערפֿירער קוקט און קרעכצט. צװײ זײנען פֿאַרפֿרױרן : דער טײך אונטערן אײז און דער איבערפֿירער אין זײן הײזל. און װען דאָס װאַסער רײסט זיך פֿון הינטער זײן דעק אַרױס און לעבט אױף, דעמאָלט קריכט פֿון זײן װינטערדיקן קבר אױך דער איבערפֿירער אַרױס, האָט הנאה פֿון זײן שותף, װאָס איז צו תּחית-המתים אױפֿגעשטאַנען, און ער שמידט אױס זײן שיפֿל מיט סמאָלע.

בײ נאַכט. די געגנט איז אַרום שטיל. דער הימל קוקט מיט ליבשאַפֿט אױף דער װעלט, װי אַ טאַטע אױף זײן הױז-געזינט. די פֿעלדער זײנען מיט שנײ באַדעקט, און די בערג זײנען װי טױטע ריזן אין זײערע תּכריכים. דעמאָלט שימערט פֿון איבערפֿירערס פֿאַרקאָװעטן פֿענצטערל אַ שטראל

שלומאַש

ליכטיקײט אַרױס און דרינגט ערגעץ-װוּ אין דער װעלט אַרײן. װײט ערגעץ בלאָנדזשעט אַ פֿוסגײער, ער דערזעט דעם שטראַל, װעלכער פֿירט אים גלײך צום פֿענצטער פֿון הײזל די נאַכט איבערצונעכטיקן.

עס איז נאָך װינטער. מיט שנײ אַרום איז אַלץ נאָך באַדעקט, נאָר דאָך קוקט שױן גאָט פֿון דער הײך מיט קלאָרע אױגן אַראָפּ. די זון איז איבער די גרױע װינטערדיקע װאָלקנס פֿאַרשפּרײט, און אירע שטראַלן לעכערן די װינטערדיקע דעק. אױף די אַרומיקע בערג צעגײט דער שנײ קלאָר, רײן ; קײן מענטשנס פֿוס האָט נאָך נישט זײער רײנע װײסקײט באַרירט, און גאַנצע שטראָמען צעגאַנגענער שנײ לאָזן זיך גלעטנדיק פֿון די בערג אַראָפּ און פֿאַלן אין דעם האַלב-געפֿרױרענעם טײך אַרײן. דאָס אײז איבערן װאַסער איז רײן און דורכזיכטיק, און דאָס װאַסער קוקט דורך אים, װי דורך אַ קלאָרער שױב אַרױס. טײל מאָל װאַרפֿט זיך אַ פֿיש אַרױף, האַקט אױף די שױב מיטן װײדל, װאַרפֿט אַ בליק אױף גאָטס פֿרײער װעלט און פֿאַר גרױס גדולה, אַז די מאַמע, דאָס װאַסער, װעט באַלד פֿון זיך די שױב אַראָפּװאַרפֿן, לאָזט ער זיך טיף-נאָרקענדיק אין װאַסער אַרײן די בשורה די חברים אָנצוזאָגן. און אַלץ אַרום איז באַהאָפֿטן אײנס מיטן צװײטן, אַלץ האָט דער שנײ צוזאַמענגעגאָסן. קלאָר, דײן, העל, נאָר אײן שװאַרצער פֿלעק שטערט די װײסע שנײ-װעלט — דאָס הײזל, װאָס עס שטײט זיך אײנס אַלײן אין טאָל.

די חײמטע גײט מיטן עמער צום ברונעם, װאָס איז הינטער דעם הײזל, מיט אַ מאָל דערזעט זי פֿון דער װײטנס ר' יחזקאלס פֿור. זי האָט באַלד די פֿערד דערקענט, און זי האָט צום מאַן דורכן פֿענצטער אַרײנגעקלאַפּט.

— חײם, דער סוחר פֿון די טראַטװעס פֿאָרט.

— געמאַכט װי אַ חכם, אין אַ פּאָר שעה אַרום װאָלט פֿונעם האָלץ קײן לעק ניט געבליבן — האָט חײם אָפּגעענטפֿערט, אַרױסגײענדיק אױף דער שװעל פֿון דער טיר.

און װאָר איז עס. צװישן די װײסע פֿעלדער שװאַרצט זיך דער װעג און אױפֿן װעג לױפֿן צװײ פֿערד, װאָס קומען װאָס אַ מאָל נעענטער.

באַלד איז נאָטע מיט אַ קנאַל פֿון דער בײטש צום הײזל צוגעפֿאָרן. די פֿערד זײנען געװען צעהיצט, פֿאַרסאָפּעט. ר' יחזקאל, אָנגעטאָן אין זײן דיקן שאָפּן-פּעלץ, איז פֿון דער פֿור אַראָפּ פֿרעגנדיק :

— נו, װאָס מאַכן דאָרט מײנע העלצלעך ?

דאָס שטעטל

— מיר האָבן געטאָן װאָס מיר האָבן געקאָנט. מען האָט נאָך אַ מאָל מיט שטריקאַװעס געבונדן, מיט ברעטער צוזאַמענגעקלאַפּט און מיט גראָבע שטריק צום ברעג פֿאַרפֿעסטיקט, אָבער װער װײסט ? שפּיל דיך מיט איר — האָט חײם אױסגעלאָזט מאַכנדיק מיט דער האַנט, װי ער װאָלט דערמיט געװאָלט געבן צו פֿאַרשטײן די גבורות פֿון איר, פֿון זײן װײסל.

ר' חײם איז צוגעגאַנגען צו ר' יחזקאלן און האָט אים אָפּגעשטעקט שלוב-עליכם, און ר' יחזקאל איז מיט אַן אַראָפּגעלאָזענעם קאָפּ אין שטיבל אַרײן.

אין דעם קלײנעם רואיקן שטיבל זײנען געשטאַנען צװײ הױכע בעטן, פֿול אָנגעלײגט ביז אין האַלבן באַלקן מיט דעקן, אין װעלכע עס האָבן זיך אױפֿגעהאַלטן די פֿעדערן פֿון די אַלע גענדז און קאַטשקעס, װאָס די ייִדענע האָט צײט נאָך איר חתונה יעדן פֿרײטאָג געשאָכטן — אױף אױסשטײער פֿאַר שװעסטערקינדער אױף חתונה. פֿון דעם קלײנעם שױבןשענקל, װאָס איז געשטאַנען אין אַ װינקל שטוב, האָבן רױטע עפּל אַרױסגעקוקט , געשפּרײט אַן עפּל-געשמאַק אין דעם קלײנעם דאָרפֿישן שטיבל.

ר' יחזקאל האָט זיך בײם טיש אַװעקגעזעצט. פֿאַר עגמת-נפֿש האָט ער דעם שאָפּן-פּעלץ נישט אױסגעטאָן און האָט צום פֿענצטערל אַרױסגעקוקט. אַרום איז נאָך שטיל, נאָר פֿון גאַנץ װײט הערט זיך אַ מין גיסן. דאָס זאָגט קײן גוטס נישט אָן, און פֿון ר' יחזקאלס ברוסט האָט זיך אױס געװױנהײט אַ „רבונו-של-עולם" אַרױסגעריסן.

נאָטע איז אַרײן אין שטוב און האָט עפּעס דאָרט בײ דער טיר געזוכט. די חײמטע האָט זיך מיט אים געקריגט, װעגן האָלץ האַקן. באַלד האָט אַ פֿײערל געקנאַקט אין קיך — אַ יאַיכל פֿאַרן סוחר אָפּצוקאָכן. די חײמטע בײ דער קיך זעט, אַז דער סוחר זיצט פֿאַרקלערט בײם טיש, הײבט זי אים אָן טרײסטן

— זאָרגט נישט, סוחר, װעגן די טראַטװעס, גאָט װעט העלפֿן און װעט אײער סחורה פֿון װאַסער ראַטעװען.

ר' יחזקאל האָט זיך אומגעקוקט און דערזען די חײמטע. זי, אַ ייִדענע, טרײסט אים, האָט ער זיך פֿאַר זיך אַלײן פֿאַרשעמט, און איז אַרױס אין הױף.

— פֿירט מיד, ר' חײם, צום געהילץ — האָט ער צו חײמען געזאָגט, טרעפֿנדיק יענעם צװײ עמער װאַסער טראָגן. — נאָטע, קום מיט.

חײם האָט די עמער אין שטאַל געטראָגן. אַלע דרײ זײנען הינטערן הײזל צום געהילץ אַרונטער.

26

שלום אַש

אַז מען האָט נישט געװוּסט, האָט מען נישט געקענט באַמערקן, אַז דאָרט ליגט האָלץ. האַלבלעך איז עס אין אײז אײנגעפֿרױרן, און פֿון אײבן איז עס מיט װאָס צוגעדעקט. נאָר לאַנגע ברעטער זעען זיך װוּניט-װוּ אַרױס, און לאַנגע דיקע שטריק זײנען אָנגעבונדן אָן דיקע בײמער, װאָס שטײען בײם ברעג.

— אַ שלעכט, אַ שלעכט געשעפֿט — ברומט ר' יחזקאל פֿאַר זיך און מעסט מיט דעם שטעקן אין דער לופֿט לױט דעם אױג, װיפֿל אײל װײט קען דאָס געהילץ ליגן פֿון ברעג.

— מען מוז קײן יאַנאָשעץ גײן פּױערים שאַפֿן, װאָס מער פּױערים, און אַזױ װי דאָס אײז װעט נאָר אָנהײבן זיך רירן, מוז מען דאָס געהילץ פֿון װאַסער אַרױסנעמען. װיפֿיל עס זאָל קאָסטן, פֿאַרפֿאַלן.

— װאָס דען ? אַז דאָס אײז װעט אָנהײבן זיך רירן, װעט עס דאָס געהילץ װי אַ פֿעדערל מיטנעמען — שטימט ר' חײם מיט מיט אַ מין באַהאַלטענער גאװה אױף זײן װאַסער.

— עס ליגט ניט װײט פֿון ברעג. אין גאַנצן אַן אײל-צװײ, דרײ.

— מען מוז זיך צואײלן. פֿון אױבן קומט דאָס אײז אָן אין אַ ליאַדע מינוט — זאָגט ר' חײם שױן גײענדיק.

ר' יחזקאל האָט אים אַ פֿינף-רובלדיקן געגעבן, אַז ער זאָל פֿון דאָרף אָקעװיט מיטברענגען און אַלײן איז ער צוריק אין ר' חײמס שטיבל אַרײן.

אין שטיבל בײ ר' חײמען האָט זיך געטראָגן אין דער לופֿט אַ ריח פֿון קאַרטאָפֿלעס מיט באָב (די חײמטע װײסט שױן פֿון לאַנג, אַז פֿון אירע באָב לעקן די סוחרים די פֿינגער) ; די חײמטע איז אין גאַנצן אין דער קיך געװען פֿאַרטאָן. נאָטע איז געזעסן אין אַ װינקל בײ דער קיך, די שטיװל אױסגעטאָן, און האָט זיך די אָניצעס געטריקנט, שמועסנדיק דערװײל מיט דער חײמטע װעגן אַ כּלה. — די חײמטע האָט אים אַ שידוך אָנגעשלאָגן מיט אירס אַ שװעסטער-קינד פֿון יאַנאָשעץ, זײער אַ שײן, געזונט מײדל מיט אַ פּאָר הונדערט גילדן. און װעט דער סוחר איבער שבת איבערבלײבן, װעט זי איר שװעסטערקינד אַהער ברענגען.

נאָטע איז געזעסן און האָט דעם שמועס ערנסט אױסגעהאָרכט און מיטן קאָפּ צוגעשאָקלט ; געװאָלט האָט ער דערװײל בײ דער אַלטער אַ גוטן מיטאָג אױסנאַרן. ער האָט זײן עסק פֿאַרשטאַנען. די אַלטע איז באַלד צו אים משפּחהדיק געװאָרן. ר' יחזקאל איז אַרײנגעקומען, איז דער שמועס איבערגעהאַקט געװאָרן.

ר' יחזקאל האָט שױן געפֿונען דעם טיש געדעקט מיט עפּעס אַ מין מאָדנער צװעל, װאָס זעט אױס צו זײן אַ קאָלדרע אױף די בעטן, מיט

דאָסשטעטל

אַ בלעכענעם אױסגעריבענעם לעפֿל, מיט אַ קלינגל פֿון אַ מעסער און אַ גאָפּל, אַ הײמיש-געבאַקן ראַזעװאַנע ברױט און אַ זאַלע-מעסטל. ר' יחזקאל האָט זיך געװאַשן, אַ המוציא געמאַכט, און די חײמטע האָט אַ טעלער דערלאַנגט, װאָס די פּאַרע דערפון האָט די שטוב אײנגענומען. ר' יחזקאל האָט קנאַפּ פֿאַרזוכט, אַװעקגערוקט פֿון זיך דעם טעלער, די שירײם איז פֿאַר נאָטען געװען . . .

ר' יחזקאל האָט פֿלינק אָפּגעבענטשט און איז צום געהילץ אַרױס. ער האָט זיך בײם ברעג אַנידערגעשטעלט און געװאַרט.

און איבער דער װײט און איבער דער ברײט פֿון דער װײסער װעלט האָט זיך זײן אױג פֿאַרװאָרפֿן. דאָס װאַסער לױפֿט פֿון די בערג און עס גיסט זיך איבערן אײז. פֿון דער װײטנס הערט זיך אַ קנאַק. אַ שטיק אײז, אַ האַלבער טײך קומט אָן און רײסט זיך װײטער, דאָס װאַסער רײשט שטראָמענדיק אין אַ רינע פֿון צװישן צװײ שטיקער אײז, און מיט אַ רעש שטראָמט עס פֿון דער רינע אַרױס און עס לעכערט דאָס אײז, אױף װעלכן עס פֿלײצט אַרױף. אַ כװאַליע װאַסער קומט אָן צו לױפֿן און גיט זיך אַ גאָס איבערן אײז, באַלד נאָך דער כװאַליע הערט זיך אַ קנאַק ; דאָס אײז שפּאַלט זיך און אַ ריזיק שטיק דערפֿון שטעלט זיך קאַפּױר און װערט די רגע צעשמעטערט אױף שטיקלעך. דאָס װאַסער לאָזט זיך אין אַ שטאַרקערן שטראָם אַרױס פֿון זײן געפֿרױרענער דעק, מיטשלעפּנדיק מיט זיך די הרוגים, די צעבראָכענע שטיקער אײז, און מאַכנדיק מיט זײ אַ שפּילעכל, אַ דרײדל אין קאָן, צװישן צװײ כװאַליעס, װאָס אײנע װיל די צװײטע כאַפּן.

אָט שװימט שױן דאָס װאַסער און עס ברעכט דאָס אײז בײם ברעג, װוּ דאָס האָלץ ליגט. ר' יחזקאל הערט שױן דעם קנאַק. דאָס שטיק אײז איז געפּלאַצט, נאָר עס רירט זיך נאָך נישט. דער באָלװאַן איז צו גרױס און צו ריזיק, אַז דאָס װאַסער זאָל אים קענען באַװעגן. דאָס װאַסער האַלט דערמיט מלחמה, עס שיקט נאָך אַ כװאַליע און נאָך אַ כװאַליע. דער באָלװאַן רירט זיך נישט. קלענערע שטיקלעך אײז װערן אין אים צעהאַקט, צעשמעטערט און גײען אונטער, נאָר ער שטײט אָבער נאָך אַ מינוט און אונטער אים הײבט אָן בורטשען, און דאָס אײז װערט צעטײלט אױף קלײנע שטיקלעך. אָט װײזט זיך דאָס געהילץ. אײן טראַטװע איז אָנגעבונדן אָן דער צװײטער, און אײנע הײבט זיך, רײסט זיך פֿון דער צװײטער. ר' יחזקאל קוקט אױף זײן פֿאַרמעגן. עס שטײט אין סכּנה. די שטיקער אײז פּרוּװן זיך פֿון אָרט רירן. די שטריק סקריפּן בײ די בײמער. זײ רײסן זיך. די לעצטע מינוט. ר' יחזקאל טרעט נעענטער צום װאַסער צו, ער שטרעקט די האַנט אױס, ער װיל אָנרירן מיט די הענט, און קוקט

28

שלום אַש

זיך אום, אױב מען זעט נישט די פּױערים. קײנער קומט נישט. דאָס װאַסער לױפֿט, אײלט, דאָס אײז פּלאַצט, — זײן פֿאַרמעגן ראַטעװען, אױ, רבונו-של-עולם, זײן פֿאַרמעגן ראַטעװען !

קומט אָנצולױפֿן ר' חײם מיט פּױערים אַ גאַנצע מחנה. ר' יחזקאל דערזעט זײ פֿון דער װײטנס, ער רופֿט צו זײ מיט די הענט. די פּױערים קומען נעענטער, טײל האַלטן העק, לאָמען, קײטן און שטריקל ר' יחזקאל קריגט מער מוט, ער לױפֿט פֿאָרױס — ער קוקט נישט אױפֿן אײז. דאָס װאַסער איז הינטער זײנע פֿיס, ר' יחזקאל קוקט נישט, — מיט גאָטס הילף, די פּױערים נאָך אים, מען פֿרעגט נישט אױף קײן לױן. װאָס ? װען ? מען דאַרף דאָס האָלץ ראַטעװען. מען כאַפּט העק אַרױף אױף די טראַטװעס, מען שנײדט דורך די „שטריקאַװעס", מען שנײדט אָפּ אײן טראַטװע פֿון דער צװײטער, דאָס אײז ברעכט זיך, מען האַקט, מען ציט בײ די שטריק, װער קוקט אױף עפּעס ? מען שפּרינגט אַריבער פֿון אײן קלאָץ אױף דער צװײטער, — פֿון ברעג ציט מען, װיפֿיל מען קען, ראַטעװעט מען אַרױס אױפֿן ברעג. די אײנצלנע טראַטװעס בינדט מען מיט שטריק און מען פֿאַרפֿעסטיקט זײ שטאַרקער בײם ברעג.

און דאָס װאַסער האָט זיך געגאָסן אױפֿן אײז און מלחמה געהאַלטן מיט אים אַזױ אַז דאָס אױג האָט געצװײפֿלט, װאָס איז מער פֿון אױבן אױפֿן טײך : דאָס אײז אָדער דאָס װאַסער. מיט אַ שטראָם האָט זיך געלאָזט און געװאָרפֿן אײן שטיק אײז אױפֿן צװײטן, און אײן באָלװאַן איז מיטן קאָפּ אַרײן אין צװײטן און יענעם צעשמעטערט אױף שטיקלעך פּלוצים האָט זיך אױפֿגעהױבן אַ שטיק אײז אין דער הױך און אָפּגעהאַלטן זײנע חברים, װאָס לאָזן זיך נאָך אים ; און די שטיקער אײז זײנען אַרױף אײנס אױפֿן צװײטן, אײנס אױפֿן צװײטן, און אַ באַרג אײז איז אין מיטן װאַסער שטײן געבליבן, דאָס װאַסער האָט מיט דרך-ארץ געמוזט פֿאַר זײ אָפּטרעטן. נאָר באַלד האָבן די כװאַליעס װאַסער, װי זײ װאָלטן זיך אײן האַנט געמאַכט, גענומען זיך אױף אַ מאָל אַרײן אין באַרג און אים צעשמעטערט, חרוב געמאַכט, און דאָס װאַסער האָט זײ אין דער װעלט געפֿירט, הײדאַ . . .

דאָס װאַסער ברעכט אַלץ, און די פּױערים פֿליען פֿון אײן שטיק אײז אױפֿן צװײטן.

דערװײל האָט די נאַכט זיך אָנגערוקט. פֿון אױבן איז דער הימל אין אַ כמאַרע געפֿרױרן געװאָרן, נאָר דאָס װאַסער האָט זיך װײטער דאָס זײניקע געטאָן, און די פּױערים האָבן אױך דאָס זײעריקע געטאָן — שײטלעך האָלץ אין סמאָלע אײנגעטונקט און אָנגעצונדן, די נאַכט באַלױכטן ; דער עלצטער און מיט אים די פּױערים — אײן באַלקע נאָך דער

דאָס שטעטל

צװײטער אױפֿן ברעג אַרױסגעקראָגן, און דאָס װאַסער האָט גערײשט, געװאָרפֿן זיך און דאָס האָלץ געשלעפּט צו זיך.

דערנאָך, אַז מער װי אַ העלפֿט האָלץ איז שױן אױפֿן ברעג געלעגן, האָט ר' יחזקאל זײן פֿור געשיקט אין שטעטל אַרײן נאָך בראָנפֿן, אַלײן איז ער צו ר' חײמען אין שטיבל אַרײן.

בײם טיש האָט ער געטראָפֿן אַ ייִדן אין אַ לאַנגן פֿוטער מיט אַ לאַנגער, שװאַרצער באָרד. ער איז געזעסן האַלב אַװעקגעלײגט אױף אַ שטול און געשמועסט מיט אַ בחורל פֿון אַ יאָר פֿופֿצן — מיט אַ חנעװדיק פנימל, װאָס זאָגט מער אױס פֿון פֿאָטערס נגידישקײט װי פֿון פֿאָטער אַלײן. ער איז געװען אין אַ סאַמעטן היטעלע מיט פּאותלעך און מיט אַ זײדן האַלדז-טיכל. אַ נגידישער חן און רואיקײט זײנען געװען אין זײן טאַקט, אין זײן מינע. ר' יחזקאלן איז ער באַלד געפֿעלן. ער איז צוגעגאַנגען און די הענט אױסגעשטרעקט

— שלום-עליכם, ייִדן.

— עליכם שלום.

—— היגע ? — האָט װער פֿון זײ געפֿרעגט, אָדער בײדע אין אײנעם.

— איך בין אַ קאָנסקע-װאָלער, מען דאַרף איבערן װאַסער — ענטפֿערט דער ייִד מיט דער שװאַרצער באָרד.

— איך בין אַ קאָזמערער, טראַטװעס אין דער װײסל שטײען — ענטפֿערט ר' יחזקאל.

— װער ? ר' יחזקאל גאָמביגער פֿון קאָזמער, אפֿשר ?

— יאָ. און איר, װער זײנט איר דאָס פֿון קאָנסקע-װאָליע ?

— אָ װאַ, ר' יחזקאל גאָמבינער, — פֿרײט זיך יענער און הײבט זיך אױף פֿון שטול — איך בין מרדכי קאָנסקער.

— ר' מרדכי קאָנסקער פֿון קאָנסקע-װאָליע ? — װוּנדערט זיך ר' יחזקאל. — נו, — ער גײט צו נעענטער צו אים און שטעקט אים די האַנט אױס, —— נו, נו.

— די טואַטױועס זיזינען נאָך אײנגעפֿרױרן אין אײז ?

— יאָ, די טראַטװעס זײנען געװען אײנגעפֿרױרן איבערן װינטער. מען האָט גאָרנישט געקענט מאַכן. זײ זײנען מיט שנײ געװען באַדעקט. איצט, געלױבט צו גאָט דערפֿאַר, װיפֿיל מען װעט קענען.

— אַ שײן געשעפֿט ! גאָט זאָל שומר ומציל זײן — טאַטע אין הימל !

— אַ העלפֿט איז שױן אין דרױסן. מיט גאָטס הילף ! די גױים אַרבעטן נישט שלעכט.

אַ מינוט זײנען זײ בײדע שטיל געבליבן, שטײענדיק אָנגעלענט בײם טיש, און האָבן געקלערט אַ רגע. אין דער שטוב איז שטיל געװען,

שלום אַש

פֿון דרױסן האָט זיך געהערט דאָס גערױש פֿון װאַסער, װי עס רינט אױף די שטיקער אײז מיט אַ שטילן ערנסטן געבײזער. פֿון דער װײטנס האָט זיך אָפּגעשלאָגן אַ לאַנג אױסגעצױגן קול, װאָס עס האָט זיך געדאַכט, אַז עס גײט פֿון אַ פוסטן פֿאַס ; די אַרבעטער האָבן אײנער דעם צװײטן עפּעס צו װיסן געגעבן, און דאָס קול האָט זיך מיטן װאַסער-גערױש צוזאַמענגעמישט, און װי פֿן יענער זײט װעלט אָפּגעשלאָגן.

ר' יחזקאל האָט זיך רואיק אַנידערגעשטעלט אין אַ װינקל און האָט אָנגעהױבן מעריב דאַװנען.

און באַלד האָט ר' מרדכי מיטן בחורל דאָס זעלבע געטאָן. זײ האָבן אַלע דרײ אָנגעהױבן אַרױף און אַראָפּ איבער דער שטוב זיך צו דרײען. ר' יחזקאל האָט פֿון צײט-צו-צײט „רבונו-של-עולם" געקרעכצט, באַלד האָבן זײ זיך בײ דער װאַנט אַנידערגעשטעלט, שטיל געשאָקלט זיך, און שטיל געדאַװנט. אין שטוב איז שטיל געװאָרן, נאָר נאָטעס שנאָרכן איז אױפֿגעגאַנגען פֿון אַ באַהאַלטן װינקל און האָט זיך איבער דער שטוב אױף-און-אָפּ געטראָגן. די חײמטע איז געזעסן בײ דער קיך, שפּענדלעך אונטערגעלײגט, די שפּענדלעך האָבן אין פֿײער געקנאַקט. די חײמטע האָט געקוקט אױף די סוחרים און האָט פֿאַר זײ דרך-ארץ געקראָגן. אַזעלכע גרױסע סוחרים דאַװענען אין איר אָרעם אײנגעפֿאַלן שטיבל, מוז גאָט אַװדאי זײן בײ איר אין שטיבל, און זי — אַ חורבן נאָך איר ! — זי לײגט גאָר העלצלעך אונטער אונטערן פֿײער. און זי האָט זיך די האָר אונטערן טיכל אַרונטערגערוקט . . .

פּלוצלינג װען עס איז אַזױ שטיל און מען שטײט שמונה-עשרה און אַלץ אַרום שטײט שמונה-עשרה, דער'הערט זיך פֿון דרױסן אַ גאָס, װי אַ ים װאָלט אונטערגעגאַנגען אין אַ ים . . . דערנאָך אַ לאַנגע װײלע אַ שטילעניש.

„האַלטן ! האַלטן !" — שױײט מען.

דאָס קול האָט מיט רעש אָפּגעשלאָגן, אַזױ װי מען װאָלט מיט דער פֿױסט אין פֿענצטער אַרײנגעקלאַפּט. די חײמטע איז שױן אין דרױסן געװען. נאָטע האָט זיך פֿון שלאָף אױפֿגעכאַפּט, אַ מינוט האָט ער זיך אַרומגעקוקט, אױב עס ברענט נישט. באַלד האָט ער זיך אָן עפּעס דערמאָנט און איז אַרױסגעלאָפֿן. די דרײ זײנען געשטאַנען און געדאַװנט. דאָס ייִנגל האָט זיך נישט געקענט אײנהאַלטן און איז אין שמונה-עשרה אױסגעטרעטן, ער האָט געװאָלט אַרױס פֿון שטוב, נאָר דערזעענדיק, װי די צװײ ייִדן שטײען און רירן זיך נישנו פֿון אָרט, האָט עס אים זײער באַנג געטאָן. ער האָט געױיאָלט װײטער זיך שמונה-עשרה שטעלן, נאָר ער האָט זיך געשעמט פֿאַר גאָט, האָט ער ני ט געװוּסט װאָס צו טאָן. עס עפֿנט זיך די טיר, עס קומט אַרײן צו לױפֿן חײם אָן אַן אָטעם.

דאָסשטעטל

— פּאַניע, די דריטע טראַטװע איז אַװעקגעשװוּמען.

די ייִדן זטטײען שמונה-עשרה.

אַ מינוט קוקט זיך דאָס בחורל אָן מיט ר' חײמען און זײ שװײגן.

די ייִדן גײען אױס שמונה-עשרה.

— װאָס איז ? — פֿרעגט ר' יחזקאל.

— שײגאַץ ! — הערט זיך אַ קנאַל פֿון אַ פּאַטש, װאָס ר' מרדכי האָט אָנגעמאָסטן זײן זון. — אין מיטן שמונה-עשרה אױסגעטרעטן ? !

— עס איז אָנגעקומען, אַװעקגעשװוּמען.

— אַװעקגעשװוּמען !

— מען האָט אָנגעהױבן נעמען „שװעלן" פֿון דער דריטער טראַטװע, איז אָנגעקומען אַ גרױס שטיק אײז, װי אַ חיה, און הײדאַ, אַװעק קײן דאַנציג . . .

— אַ סך אַרױסגעראַטעװעט ?

— אַ 40-05 שװעלן.

— געלױבט איז גאָט דערפֿאַר ! — ער דערמאָנט זיך פּלוצלינג, גײט אַרױף און אַראָפּ איבער דער שטוב, זאָגט עלינו . . . שפּײט אױס, די האַנט זוכט שױן דאָס ביכל אין בוזעם-קעשענע.

קױם אָפּגעזאָגט „עלינו", האָט ער זיך אין פּעלץ אָנגעטאָן און איז אַרױס.

אין דרױסן איז די נאַכט פֿינצטער אַזױ, אַז עס איז שװער צו גלײבן, אַז אױבן איז אַ היגהל דאָ, און אױפֿן הימל זאָל נאָך אַ גאָט זײן . . .

דאָס װאַסער שטראָמט. מען זעט נישט, מען הערט נאָר די קראַפֿט פון כּעס, װי עפּעס אומגעהײערס װאָלט געקומען די גאַנצע װעלט אײנצושלינגען. ר' יחזקאל דערשרעקט זיך. ער הײסט אױפֿהערן אַרבעטן, מען זאָל נישט די טראַטװעס צענעמן. איבער נאַכט זאָל מען זיך אױף גאָטס חסד פֿאַרלאָזן און איבערלאָזן די טראַטװעס בײם ברעג אָנגעבונדן, און ער איז בטוח, גאָט װעט אים ניט פֿאַרלאָזן.

און מיט אַ רואיק האַרץ, מיט בטחון אױף גאָטס חסד גײט ער אַװעק צוריק צו חײמען אין שטוב אַרײן עסן װעטשערע און מיט אַ מזומן בענטשן.

די סוחרים זײנען געזעסן שטיל בײם עסן, יעדערער פֿאַרטאָן אין זײנע חשבונות. פֿון דרױסן הערט זיך דעם װינטס קלאָגן און דאָס גערױש פֿון װאַסער. ר' יחזקאל איז גלײכגילטיק.

— װי האַלט עס בײ אײן- מיט קאָרן ? — פֿרעגט ער ר' מרדכין, כּדי די געדאַנקען צו פֿאַריאָגן.

— בײ אונדז קאָרן ? קײן קערנדל אין די אױגן צו זען. װער האָט ?

און נאָך אַ װײלע שטילשװײגן

שלום אַש

— כ'האָב אַפֿילו אַ ביסל ליגן.

— װי טײער ?

— צװײ און דרײסיק גילדן, 240 פּאָלניש.

— צװײ און דרײסיק, טײער, אין אונדזערע סביבות אַ סך ביליקער.

און אַזױ װי זײ װאָלטן שױן געהאַט זיך אָפּגערעדט, נעמט ר' מרדכי אַ זעקל אַרױס און בינדט עס אױף. ר' יחזקאל, רײדנדיק, שטעקט די הענט אין זעקל אַרײן, נעמט אַרױס אַ פּאָר קערנדלעך, כאַפּט אײנס אין מױל אַרײן, שפּאַלט עס, כאַפּט עס װײטער אױף די צװײ פֿינגער און קנעט עס אין לעקט עס.

— דאָס מעל נישקשה. דאָס טײגל, ע (ער קנײטשט מיט דער נאָז). — װײט פֿון װאַסער ?

— אַ װיאָרסט דרײ. אַ צװײ הונדערט זעקלעך באַלד בײם װאַסער.

— ביז װען ?

— חצי אײר.

— צו טײער, אַ פֿינפֿערל אַרונטער.

ר' מרדכי קנײטשט דעם שטערן, אַ צײכן, אַז ער קען ניט.

ר' יחזקאל שנײדט זיך אָפּ אַ שטיקל ברױט, ניט אַזױ צום עסן װי אַבי עפּעס צו טאָן.

נאָטע בײם אױװן הוסט, אַפּנים, מען האָט פֿאַרגעסן אָן אים, און ער װיל דערמאָנען.

די חײמטע דערלאַנגט מים-אַחרונים-װאַסער.

אַ מינוט שװײגן זײ. דערנאָך הײבט אײנער צום צװײטן מיט רי אױגן אָן צו װינקען : „נו, ר' יחזקאל", „ר' מרדכי, נו". צום סוף איז אײנער מסכים און ער הײבט אָן :

— רבותי, מיר װעלן בענטשן.

דער עולם בענטשט אָפּ. ר' יחזקאל הײבט זיך דער ערשטער אױף פֿון טיש און פֿרעגט מיט אַ געלעכטערל :

— נו, בחורל, קענסט עפּעס לערנען ?

— פֿאַר װאָס ניט ? — ענטפֿערט דער בחור.

דער טאַטע האָט הנאה און שמײכלט.

— ער פֿאָרט פֿון דער ישיבה — מאַכט אַ באַמערקונג דער פֿאָטער.

— װאָס פֿאַר אַ שיעור לערנסטו ?

— דבר וחצי דבר.

— אָ, אַ װױלער שיעור. עפּעס מיט מפֿרשים ? און ניט אױסהערנדיק דעם בחורלס ענטפֿער, װענדט ער זיך צום פֿאָטער אין דער שטיל :

— דער קלײנער געפֿעלט מיר.

דאָס שטעטל

— אַ װױלן קאָפּ — ענטפֿערט ר' מרדכי מיט אַ װוּנק.

— נו, איך װאָלט דאָך געװאָלט קױפֿן דעם קאָרן. איר מײנט, אַז איך דאַרף אים, גאָרנישט, נאָר גלאַט אַז איך בין שױן דאָ. מיט האָלץ װעל איך אַ געשעפֿט מאַכן ? װאָס ? דאַרף מען עפּעס קױפֿן, אַז עסטרעפֿט טרעפֿט זיך צו קױפֿן.

— נו, אַדרבה.

— דאָס פֿינפֿערל אָפּפֿיר-געלט.

— אַז איך קען נישט.

ר' יחזקאל נעמט אַרױס אַ גרױסן פּאַק פֿון אַ הינטער-קעשענע, עפֿנט אים אױף, נעמט אַרױס אַ פּאָר אײנצלנע הונדערטער, און איז זײ מוסר ר' מרדכין.

— װאָס זאָל מען טאָן אַז מען קען נישט, — קרעכצט ר' מרדיכי און נעמט דאָס געלט.

און דאָס געשעפֿט איז געמאַכט.

װער װײס, װעמעס תּבואה פֿון װעמעס פֿעלדער זײנען איצט איבערגעגאַנגען פֿון אײן רשות אין צװײטן . . .

און גאָט האָט געהאָלפֿן. דאָס אײז האָט עפּעס װי דורך אַ געהײמען באַפֿעל די טראַטװעס געמיטן, װי שװעמלעך קלײנע, װי שפּענדלעך האָלץ האָבן זײ אין אַ זודיקן װאַסער זיך געטוקט, געװאָרפֿן און געטרײסלט, און פֿון אָרט זיך נישט גערירט. ר' יחזקאל איז בײם ברעג געשטאַנען און צוגעזען גאָטס װוּנדער, װאָס ער טוט מיט אים און פֿאַרלאָזט אים נישט. צװײ טעג האָבן די פױערים געאַרבעט און דאָס האָלץ אױפֿן ברעג אַרױפֿגעבראַכט, און ר' יחזקאל האָט באַשײמפּערלעך געזען גאָטס הילף.

דאָנערשטיק האָט זיך ר' יחזקאל מיט ר' מרדכין געזעגנט. ר' מרדכי האָט נעבעך געמוזט איבערבלײבן איבער שבת בײ חײמען, ער האָט איבערן װאַסער נישט געקענט אַריבער.

און װען נאָטע איז מיטן קורצן פּעלצל אױפֿן װאָגן געזעסן, דאָס זעלנערישע היטל אױפֿן קאָפּ, װאַרטנדיק אױפֿן באַלעבאָס, איז די חײמטע אַרױס אױף די טרעפּלעך. זי האָט געקוקט אױף נאָטען און האָט מיט איר אַלטן גרױען קאָפּ, װאָס איז אין איר גרױען טיכל געװען אײנגעפֿאַסט, צוגעשאָקלט. אין מוח איז איר עפּעס אַ געדאַנק קלאָר געװאָרן : אַזאַ יונג איז נאָטע, אָפּגעגעסן בײ איר (זי האָט אים מיט דעם בעסטן געפֿיטערט), געמײנט, אַז ער װעט מיט איר, מיט איר שװעסטערקינד משפּחה װערן, און ער זיצט זיך גאָר אױף דער פֿור, און די פֿערד װילן אים אַװעקטראָגן. אַזאַ ייִנג איז דאָס . . . ער האָט זי אָפּגענאַרט און קײן רעכטע פּרעטענציע קאָן זי דאָך נישט האָבן צו אים. װאָס טוט ער דען ? ער פֿאָרט

שלום אַש

אַװעק מיט זײן באַלעבאָס, נו, װאָס דען זאָל ער טאָן, בײ איר איבערבלײבן ? אָבער שאָקלען מיטן קאָפּ האָט זי געהאַט אױף װאָס — און זי איז אױף די טרעפּלעך געשטאַנען, האָט געקוקט אױף נאָטען און מיט דער גאָמבע צוגעשאָקלט.

— אַזאַ יונג איז דאָס ! אָ, װאָס אַזאַ יונג קאָן !

— נאָטע האָט דעם קאָפּ אַװעקגענומען און געקוקט ערגעץ אין דער װעלט אַרײן, אַפּנים, געמאַכט זיך נישט זען, און געפֿײפֿט צו די פֿערד.

— װי ער זיצט זיך דאָ שטײף אױף דער פֿור — האָט זי געזאָגט מער מיטן קאָפּ װי מיטן מױל.

— װאָס ? האַ ? — פֿרעגט נאָטע און שטעלט אױס פֿרום די אױגן.

— װאָס ? װאָס ? האַ ? און אָנגעפֿרעסן האָסטו דיך ? און אָנגעזױפֿן האָסטו דיך ? האַ ? װאָס ? — האָט די אַלטע געשאָקלט מיטן קאָפּ.

— אַ װױלער יונג, נאָטע, אַ װױלער יונג, כ'לעבן. אָנגעגעסן זיך, אָפּגענאַרט די אַלטע, כ'לעבן. אַ שידוך װיל זי ? — זאָגט ר' חײם אָנקומענדיק, און קלאַפּט נאָטען אױף דער פּלײצע.

— נו, װאָס דען, ר' חײם ? — מאַכט נאָטע מיט די אױגן און מיט די פּלײצעס — אַז מען גיט, נעמט מען.

— און האָסטו ניט צוגעזאָגט אַ חתן װערן, פֿרעסנדיק און זױפֿנדיק ז — איז די חײמטע געװאָרן דרײסטער.

— אַלטער גאַר, זאָלסט אַזױ לעבן ! — אין די חײמטע כאַפּט זיך אױף און לױפֿט אַרײן אין שטוב.

באַלד איז ר' יחזקאל אין שאָפּן-פּעלץ אַרױס און אַרױף אױפֿן װאָגן.

— בלײבט מיר געזונט — האָט נאָטע אַרײנגעשריגן דורכן פֿענצטער, װען די פֿערד האָבן אָנגעהױבן זיך רירן.

— פֿאָר געזונטערהײט און צעברעך הענט און פֿיס — האָט אים די אַלטע נאָכגעשאָלטן, פֿילנדיק עפּעס אין האַרץ, אַז ער האָט איר אַן עװלה געטאָן.

נאָטע האָט איר מיט אַ קנאַל פֿון דער בײטש אָפּגעענטפֿערט.

קאַפּימל דרי

די רעכענונג

ר' יחזקאלס האָלץ-געשעפֿט האָבן שותפֿות פֿיר שותּפֿים, „קעפּ" אָבער נאָר דרײ : ר' יחזקאל אַן עיקר-שותּף ; דער מחותּן, ר' חײם דאָזנקראַנץ, אַ צװײטער עיקר-שותּף, און מאָטעלע, ר' יחזקאלס אַן אױסגעגעבענער זון, טאַקע ר' חײמס אײדעם, און עוזרל, ר' חײמס אַן אױסגעגעבענער זון, טאַקע ר' יחזקאלס אַן אײדעם, — זײ בײדע — אַ דריטער „קאָפּ".

די רעכנמײסטערס זײנען דער יונגער דור, מאָטעלע און עוזר. זײ רעכענען הײנט-מאָדיש אױף פּאַפּיר מיט טינט און פֿעדער. יעדערער רעכנט באַזונדער, לױפֿן זיך אַלע װײלע צוזאַמען און לױפֿן זיך װײטער, און קײן מאָל קומט די רעכענונג נישט אױס בײ זײ גלײך, ביז די אַלטע נעמען צו שטיקלעך קרײד און הײבן אָן רעכענען אױף זײער אופֿן נאָך — מיט גלײכע און קרומע פּאַסעקלעך און די רעכענונג װערט געמאַכט.

דאָס איז פּראָסטע שבת-צו-נאַכט-רעכענונג. אַז עס קומט די יאָררעכענונג (דאָס איז סוף װינטער און סוף זומער), דעמאָלט שיקט מען נאָך ר' װאָלף דעם שרײבער, דעם באַװוּסטן חידה-טרעפֿער ; און אױב עס איז נאָך דאָ עפּעס שװערערס קומט שערעצקע דער „אַדװאָקאַט" אַלײן, דער װאָס שרײבט אַלע קאָנטראַקטן מיט די שררות.

די אַלטע, אין אמתן, װײסן נישט, צו װאָס מען דאַרף די אַלע רעכענונגען. פֿון אַ רעכענונג פֿאַרדינט מען נישט, און צו קײן רעכענונג לײגט מען נישט צו. און װאָס איז דער אונטערשײד צו װיסן װיפֿל. װײסט מען נישט, קומט די ברכה אַרײן, אין װידער אַרום, זײ װײסן די גאַנצע רעכענונג אױפֿן קאָפּ, װײסן אין װעלכן געשעפֿט מען האָט צוגעלײגט און אין װעלכן פֿאַרדינט. זײ האָבן אָפּגעלעבט זײער ביסל יאָרן און האָבן פֿון קײן רעכענונג נישט געװוּסט, איז אױפֿגעשטאַנען דער יונגער דור און האָט אײנגעפֿירט רעכענען — רעכנט מען, כאָטש נאָך יעדער רעכענונג, װײסט מען שױן פֿריער, מוז אַרױסקומען אַ מחלוקת. — „אין אמתן — טענהן די אַלטע — װאָס איז דער חילוק : מאָטעלע איז נישט

שלום אַש

מײן קינד װי עוזרל ? מאַכט אײנער אַ ברית, אַ בר-מצװה, איז עס נישט מײן שמחה פּונקט אַזױ װי דײנע ?"

דער יונגער דור זאָגט, אַז מען דאַרף װיסן פֿון אַ רעכענונג, אַז דאָס געשעפֿט „פֿאַרלאַנגט" צו װיסן פֿון אַ רעכענונג — נו, מילא, רעכנט מען, קומען אַרױס מחלוקות, זאָל גאָט אױסהיטן.

די יונגע קריגן זיך, די שנור מיט דער טאָכטער. צװישן איטען, מאָטעלעס װײב, און גאָלדען, עוזרס װײב, איז אַ באַשטענדיקע מחלוקת. גאָלדע, ר' יחזקאלס טאָכטער, װאָס איז עוזרס װײב, זאָגט, אַז צװישן די צװײ מױערן, װאָס איר שװער ר' חײם האָט, שטעקט פֿיל פֿון איר פֿאָטערס געלט. און איטע זאָגט פֿאַרקערט, אַז צװישן די הײזער, װאָס איר שװער, ר' יחזקאל, האָט, שטעקט פֿיל פֿון איר פֿאָטערס געלט. די אַלטע טענהן, װאָס איז דער חילוק, צי פון דער מאַמען, אָדער פֿון טאַטען, נאָכן טױט װעט איר זיך גלײך טײלן, — זײנען עס דאָך אָבער יונגע מענטשן.

גאָלדע, ר' יחזקאלס טאָכטער, איז אַ הױכע ייִדענע מיט אַ שײטל פֿון דרײ לאָקן, װאָס פֿאַרװאַרפֿן זיך אױף איר גלאַנצעדיקן שטערן, מיט אַ געשליפֿן צינגל, פֿאַר װעלכן אַלע ציטערן. מען איז זי תּמיד געװױנט צו זען אין גאַס מיט ייִנגלעך פֿון פֿאָרענט און מיט ייִנגלעך פֿון הינטן, װאָס צופּן זי בײ דער ברײטער שירץ : „מאַמע, אַ צװײער" ! זי איז אַ שונא אױפֿס לעבן און טױט דער שװעגערין איטע — און די שװעסטעײ רעדט אױס אױף איר פֿאַרן ברודער מאָטל, איר מאַן :

— אױ, אױ, מאָטעלע ביסטו אַרײנגעפֿאַלן, אַ רחמנות, נעבען-, אױף דיר, װי זעסטו הײנט אױס. פֿאַר דער חתונה האָסטו אױך אַזױ אױסגעזען ? יאָ ? — הײבט זי אָן באַדױערן דעם ברודער, װען ער קומט אַרײן צו איר מאַן אין אַ װאָכעדיקן טאָג און טרעפֿט אים נישט אין דער הײם.

מאָטל איז שײן געװױנט, אַז די שװעסטער זאָל אים באַדױערן, כאָטש ער װײסט נישט, פֿאַר װאָס און פֿאַר װען. פֿלעגט ער איר אַ װאָרט צוװאַרפֿן : „נו", שװײג, שװײג, איך בעט דיך", און פֿאָרלאָזן די שטוב. טײל מאָל אָבער, אַז זי הײבט אָן אױף זײן װײב אױסצורײדן, שטעכט דאָס אים : זי איז דאָך זײן װײב, פֿאַקט ער אָן אױף איר :

— װאָס איז עס דײן געשעפֿט ? דאָס איז מײן װײב, מיט מיר האָט זי חתונה געהאַט, נישט מיט דיר.

— זײן װײב . . . גיט גאָר אַ קוק, װי ער האַלט פֿון איר שטאָל און אײזן. ר' יחזקאל גאָמבינערס שנור איז זי ? אַ מכּה ! חײם „סטשערבס" טאָכטער איז זי, דײן טאַטנס פֿערד-יונגס טאָכטער.

דאָס שטעטל

— און דײן טאַטנס פֿערד-יונגס זון אין דײַן מאַן, און װי דו װילסט ? — ױײצט זיך מיט איר דער ברודער.

—— מײן מאַן —— הײם „טטשערבס" זון ! (אין פֿון בּעס װערט איר גאַנץ פּנים רױט). — גיט נאָר אַ קוק, צו װאָס איטעלע קען ברענגען, זי װעט דיך נאָך ברענגען אין דו 'עוד אַרײן לעבעדיקערהײט. — און זי הײבט אָן װײנען.

אין שטוב געפֿינט זיך אַ רעשטל קינדער, און זײ, הערנדיק, אַז די מאַמע װײנט, הײבן זײ אױך אָן װײנען.

מאָטל נעמט צוזאַמען די קינדערלעך און טײלט זײ צו גראָשן, אַז זײ זאָלן אױפֿהערן װײנען.

גאָלדע לײגט זיך שױן אײן בעט אַרײן אױף אַ גאַנצן טאָג, און דערנאָך, אַז דער מאַן קומט אַהײם, פֿאַלט זי אָן אױף אים

— דו האַק'טסט אױך אַזױ פֿון זײין װײב װי מאָטל ? װאָלסט געזאָלט הערן אױף דײן װײב, אָסור קזיבר —— װאָלסטו דיך מיט אײן װאָרט נישט אָנגערופֿן. מענער, מישטײנס געזאָגט.

און עוזר און מאָטל שטײען בײדע דערנאָך אין שפּײכלער און באַקוקן דעם װײץ און רײדן פֿון געשעפֿט, גיט עוזר אַ װאָרף אַרײן אַ װאָרט צו מאָטלען אין מיטן דערינען, אַזױ פֿון דער זײט

— װאָס האָסטו הײנט געװאָלט פֿון גאָלדען ?

— גאָרנישט, נאַרישקײטן.

— אױף אַ גאַנצן טאָג האָט זי זיך אין בעט געלײגט.

— װיפֿיקן האָסטו פֿאַױשריבן אױף די קראָשנעװיצער ? — פֿרעגט ער אים, בּדי אים פֿון שמועס אַרױסצונעמען.

און נישט אײן מאָל טרעפֿט זיך די מעשה פֿאַרקערט, מיט איטעלן און מיט עוזױן.

דער מנהג איז, אַז יעדע שװיגער האָדעװעט אױס אינדיקעס אױף פסח און גיט דער שנור. אַזױ פֿירט זיך שױן פֿון יאָרן לאַנג. בײ ר' יחזקאלן אױפֿן הױף דרײען זיך אַרום די אינדיטשקעס, באַשטימט פֿאַר איטען ; בײ ר' חײם ראָזגקראַנץ אױפֿן הױף האָדעװען זיך װײטער די אינדיטשקעס פֿאַר גאָלדען.

קומט גאָלדע און נעמט אַרױס די אינדיטשקעס פֿון דער מאַמעס הױף און טראָגט זײ זיך אַהײם. װערט דאָך אַ געשרײ, עס קומט איטע נאָך די אינדיטשקעס צו דער שװיגער, און זײ זײנען נישטאָ.

— זײ קערן מיר אָן פּונקט אַזױ װי איר, מײן מאַמעס אינדיטשקעס — טענהט גאָלדע.

שלום אַש

לױפֿט אַהײם איטע צו דער מאַמען מיט אַ געװײן : גאָלדע האָט איר די אינדיטשקעס אַװעקגענומען. נעמט די מאַמע דער שנורס אינדיטשקעס און גיט דער טאָכטער אַװעק. קומט דאָך די שנור צולױפֿן : איר חזקה — װערט, פֿאַרשטײט זיך, אַ מחלוקת.

נעמען די שװיגערס און קױפֿן אין דער שטיל אַנדערע אינדיטשקעס און צעטײלן צװישן די שניר.

האָבן זײ טאָפּלט.

די אַלטע לײט װערן דערפֿון געװױר, די קינדער קריגן זיך, און האָבן דערפֿון עגמת-נפֿש.

אַ גאַנץ יאָר, הײסט עס, זײנען די שניר נישט ברוגז צװישן זיך —„ נישט חבר און נישט ברוגז". מען טרעפֿט זיך אין גאַס, שאָקלט מען זיך צו פֿון דער װײטנס מיט אױפֿגעריסענע נעז. אָבער טרעפֿט מען זיך בײ דער מאַמען (נישט קײן חילוק בײ װעלכער מאַמען), װען מען פּרעגלט אײנגעמאַכטס, זאָגט מען זיך „גוט מאָרגן", „גוט יאָר", נישט קוקנדיק אײנע אױף דער צװײטער, און מען צעטײלט זיך דאָס אײנגעמאַכטס אין דער שטיל אָן װערטער. אײנע רוקט צו דער צװײטער דעם גרעסערן חלק

— לאָז זי זיך נעמען, װעלכעס זי װיל, — און מען קוקט אױף דער װאַנט.

— װאָס איז דער חילוק, דײנע קינדער װעלן בײ איר דאָס אײנגעמאַכטס מיט געזונט אױפֿעסן, און דײנע קינדער װעלן עס בײ איר מיט געזונט פֿאַרצערן — זאָגט די שװיגער אָדער די מאַמע, געבנדיק יעדערער איר חלק.

אַז עס קומט אָבער פֿאַר דער רעכענונג — נישט פֿון װען און נישט פֿון װוּ, הערט מען אױף זיך צו גריסן, און אַז מען טרעפֿט זיך בײ דער מאַמען, אָדער בײ דער שװיגער, זעצט מען זיך אַנידער אײנע קעגן דער צװײטער און מען שװײגט.

די קלײנע קינדער אָבער װײסן נישט פֿון קײן חכמות, גאָלדעס אַ קינד לױפֿט צו דער מאַמען :

— מאַמע, מאַמע, די מומע רופֿט.

די מאַמע שטופּט עס אַװעק פֿון זיך מיט בּעס . . .

געװען איז עס אין דעם שבת-צו-נאַכט פֿון דער יאָר-רעכענונג.

די שטוב האָט באַקומען גאָר אַן אַנדערן חן. זי איז יום-טובדיקער, װי אין אַן אַטלעסענער קאַפּאָטע אָנגעטאָן.

דאָסשטעטל

39

איבער דעם גרױסן, לאַנגן, ברײטן טיש צעגיסט זיך דאָס ליכטיקײיט פֿון דעם לאָמפּ. מיט מער דרך-ארץ און גאָר מיט אַן אַנדערן חן ברענט ער הײנט. דער טיש איז באַלײגט מיט פּעק „פּאַפּירן" און „פּאַפּירלעך". פֿון אױבן אָן אין פֿאָטער-שטול זיצט ר' יחזקאל. מיט אײן האַנט האַלט ער זיך אָן פֿאַר די ברילן, און מיט דער צװײטער האַנט רעכנט ער פֿאַר זיך מיט אַ שטיקל קרײד. אױף דער צװײטער זײט טיש, אַנטקעגן ר' יחזקאלן, זיצט ד' חײם ראָזנקראַנץ דער מחותּן, אַ הױכער ייִד, מיט אַ לאַנגער, געלער באָרד, װאָס צעשפּרײט זיך אין צװײ שפּיצן, און מיט אַ לאַנגער, האָר-באַװאַקסענער נאָז. גרױסע טראָפּנס שװײס טריפֿן פֿון די קנײטשן פֿון זײן ברײטן, גלאַנצעדיקן שטערן און האַלטן זיך אױף צװישן די האָר אױף דער שפּיץ נאָז. דער מהותן רעדט װײניק, און רעדט ער אַ װאָרט — איז עס אַ חסד, װאָס ער טוט פֿון זײן זײט. ער קוקט זיך נאָר צו. און רעדט װער, קוקט ער אים אָן, און דאָס איז שױן גענוג . . . בײ בײדע זײטן טיש זיצן עוזר און מאָטל. זײ רעכענען שױן הױך, מאָטל פֿאַר זיך

— צװײ-און-אַכציק האַנט-געלט אין שעמעניץ.

עוזר, װאָס איז, דאַכט זיך, גאָר געװען פֿאַרטאָן אין זײן רעכענונג, כאַפּט זיך פּלוצלינג אױף, װי עס װאָלט אים װער אָפּגעבריט, מאַכט צו אײן אױג און קוקט אױף מאָטלען :

— װאָס ? װען ? װאָס פֿאַר צװײ-און-אַכציק ?

— אין שעמעניץ, לײזער רבין נישט געגעבן, האַ ?

— אַ—, לײזער רבין. הונדערט צװאַנציק אין גאָמבין . . . — רעכנט שױן עוזר פֿאַר זיך װײטער, װי עס װאָלט גאָרנישט געװען.

— געלער הונט — זידלט אים מאָטל אױס — „קופּיעץ" מײנער, געװאָלט מיך כאַפּן.

מען הײבט אָן צו שיטן זיך מיט שטעך-װערטער. די אַלטע רופֿן זיך אָן : נו, נו ! — און קלאַפּן אין טיש.

דער עיקר „רעכן-מײסטער" איז עוזרל. דאָס איז אַזאַ מין „צװײװערטיק-ייִדל" : אַ „חסיד" און אַ „דײטש", אַ פּראָסטער און אַ למדן. „װוּ ער קומט, האַלט ער מיט"", און דערפֿאַר טאַקע איז ער דער פּערל אין דער משפּחה. אַ קײלעכיק, נידעריק ייִדל מיט אַ געל קײלעכיק בערדל. טראָגט שױן אַ געפּרעסט װײס קראַגנדל מיט אַ שװאַרצן שניפּס, און רעדט, אַזױ װי דער פֿאָטער, אָפּגעצײלטע װערטער. נאָר רעדט ער שױן אַרױס אַ װאָרט, מאַכט ער צו אײן אײגל, און קוקט מיטן צװײטן אױג מיט חשד אױף יענעם, װאָס רעדט צו אים. יעדן מענטש, װעלכן ער זעט דאָס ערשטע מאָל, איז ער חושד. מיט אַלעמען לעבט ער גוט. אַלײן

40

שלום אַש

איז ער, הײסט עס, אַ חסיד, דאַװנט אין שטיבל און האָט ליב צו טראָגן אַן אַטלעסענע קאַפּאָטע מיט אַ װײס קראַגנדל, — און, אַז ער רעדט, דריקט ער שאַרפֿער אױס די „ר", אַזױ װי מען רעדט אין װאַרשע. מיט מיטקאָװסקין, דעם אײנציקן ליטװאַק אין שטאָט, לעבט ער אַ גוטן טאָג. און אַז דער ליטװאַק רעדט אױס אױפֿן רבין, שאָקלט עוזר צו מיטן קאָפּ, אַ מאַך מיט דער האַנט אַזױ, אַז װי מען װיל, קען מען עס אָננעמען : אַז מען װיל, איז ער מסכים מיטן ליטװאַק, און אַז מען װיל, באַדױערט ער דעם ליטװאַק, דעם אַפּיקורס.

עוזר איז פֿאַרטאָן הײנט שטאַרק אין רעכענען און זיצט מיט װאָלף „שרײבער" בײם „ריכטיקן בוך".

װער איז דאָס װאָלף „שרײבער" ? און װאָס איז דאָס אַזעלכעס דאָס „ריכטיקע בוך" ?

װאָלף שרײבער איז אַ ייִד אַ רעכנמײסטער פֿון די רעכנמײסטערס, אַ דאַרס, אַ קלײנס, אַ מאָגערס, אַ גאָרנישט. און אין דעם גאָרנישט איז אַזױ פֿיל דאָ. אַ טראָפּן פֿון ים, און אין דעם טראָפּן אַ גאַנצער ים. טרוקן איז עס. אַ פנים, אַ ברײטער, „אױסגעשטערנטער", אײנגעקנײטשטער שטערן, און אין שטערן צװײ אױגן מיט אַ נאָז, — אַ נידעריקס, גײ נעם שטעק דיר אים אין קעשענע אַרײן. װעסטו דאַרפֿן אַן „אַלגעבריניק" צו פֿרעגן, װעט ער דיר פֿון קעשענע אַרױסקרײען. װױנען װױנט עס — גײ פֿרעג גאָט ! נישט קײן װײב, נישט קײן קינד. צי האָט ער אַ מאָל יאָ געהאַט אַ פֿאַמיליע, צי האָט ער נישט געהאַט — קײנער װײסט נישט. דאָס װאָלפֿל דרײט זיך אַרום אין שטעטל, װי עפּעס אַ צולאָג צום שטעטל, אַ זאַך, װאָס דאָס שטעטל דאַרף עס. האָט װער אַ שװערע רעכענונג צו פֿרעגן (נישט װײל מען דאַרף דאָס װיסן, נאָר גלאַט אַזױ, װײל עס איז טשיקאַװע), קומט מען צו װאָלפֿן. פֿרעגט מען אים, קנײטשט ער אײן דעם שטערן, און דעמאָלט זעט זײן שטערן אױס, װי אַן אַלט בלעטל פֿון אַן אַלט ביכל . . . און די קנײטשן פֿון שטערן — אַלטע, אָפּגעריבענע אותיות, און עס דאַכט זיך, אַז די קנײטשן פֿון שטערן שטעלן זיך צוזאַמען און זאָגן אים אױס דעם סוד פֿון דער רעכענונג.

דעם דאָזיקן װאָלף האָט עוזר צו זײ אַרײנגעבראַכט די יאָר-רעכענונגען צו מאַכן. װאָלף שרײבער פֿרעגט נישט אױף קײן לױן — ער װאַרט נאָר אױף אַזאַ רעכענונג, אַז ער זאָל דאָ זײן גבורה קענען אַרױסװײזן.

אַלץ, װאָס די סוחרים „גיבן אױס" און „נעמען אײן" — אַזױ האָט עוזר אײנגעפֿירט — שרײבט מען אין אַ ביכל אײן. אין יעדן ביכל מוזן אױף אײן בלעטל די „הוצאות" װערן אײנגעשריבן, אױפֿן צװײטן — די „הכנסה".

דאָסשטעטל

41

מילא, עוזר פֿירט זײן ביכל רײן, — אַזױ זאָגט ער, נאָר מיט די אַלטע איז אַ חורבן, שטענדיק פֿאַרלירן זײ זײערע בלײשטיפֿטן, און קומט צו עפּעס אײנשרײבן, הײבן זײ אָן זוכן אין אַלע קעשענעס, און פֿאַרשילטן עוזרן אױף די „מאָדעס", װאָס ער האָט אײנגעפֿירט, שרײבט מען דערװײל אָן אױף די שענק מיט קרײד, אָדער אױפֿן טיש, אָדער גלאַט אַזױ אױף אַ שטיקל פּאַפּיר. דערנאָך צו דער „יאָר-רעכענונג" זוכט מען אױס די שטיקלעך פּאַפּירן, מיט די שענק און בענק, ױאָס אױף זײ זײנען די רעכענונגען אָנגעשריבן, און מען שרײבט זײ איבער אין דעם „ריכטיקן בוך".

די אַלטע פֿאַרשרײבן דאָך פֿאַרצוקט, אין דעם בוך מעקן זיך די שריפֿטן אױס, װערט דערנאָך אַ מחלוקה איבער די ציפֿערן. אײנער זאָגט, אַז עס איז אַן 8, דער צװײטער : אַ5. אָבער צום מערסטן װײסט מען גאָרנישט, װאָס דאָס איז אַזױנס. מען פֿרעגט די אַלטע, ענטפֿערן זײ : „פֿאַרדרײט אײך אײער קאָפּ"נ שיקט מען צו לײבל זײגער-מאַכער נאָכן „שפּאַקטיװל", קוקט מען אין „שפּאַקטיװל", װערט אָבער פֿון דאָס גײ די זעלבע מחלוקה, און דעמאָלט נעמט זיך שױן װאָלף שרײבער צו דער זאַך. ער מאַכט אַן אַלגעבריניק אַהין און אַן אַלגעבריניק צוריק, און װײזט אױס, על-פי חכמת החשבון, אַז עס מוז גאָר זײן אַ דרײ, און טוט אים עפּעס !

און דאָס „ריכטיקע בוך" איז בײ װאָלף שרײבער דאָס פידעלע, אױף װעלכן ער שפּילט זײן לידל אױס. ער האַלט עס װי אַן אױג אין קאָפּ און טראָגט זיך דערמיט אַרום.

געזעסן איז עוזר מיט װאָלף שרײבער בײ דעם „ריכטיקן בוך" און זײ האָבן בײדע טיף אין בוך אַרײנגעקוקט. אין שטוב איז געװען אַ שטילשװײגעניש, װאָס האָט געדריקט און צוגלײך עפּעס אַ דרך-ארץ פֿאַרשפּרײט . . . אױף דעם טיש, װאָס איז געװען פֿאַרװאָרפֿן מיט קלײנע און . גרױסע פּאַפּירן און פּאַפּירלעך, האָבן צװײ גרױסע זילבערנע לײכטער אַרױסגעשטאַרט און האָבּן ערנסט געמאַכט די שטוב. און די טיר האָט געסקריפּעט, די דינסט האָט זיך געדרײט, איז אַרײן מיט פֿולע גלעזער טײ און אַרױס מיט לײדיקע.

אין אַ װינקל שטוב אױף דער קאַנאַפּע זײנען געזעסן כאַצקל און בערל, ר' יחזקאלס משפּחה. זײ זײנען געזעסן שטל-שװײגנדיק, זיך נישט אַ ריר געגעבן, כּדי מען זאָל זײ נישט אָנזען, אַז זײ זאָלן דאָ גאָרנישט אױסמאַכן, און מיט גרױס הכנעה זײנען זײ יעדע מינוט גרײט געװען צו דערפֿילן מיט דעם גרעסטן פֿלײס און אײלעניש דעם קלענסטן פֿאַרלאַנג, װאָס אײנער פֿון טיש װעט באַפֿעלן. נישט אײן מאָל זײנען זײ אַלײן

שלום אַש

געגאַנגען טרעפֿן, װאָס מען דאַרף, און האָבן זיך מיט אַ מאָל געגעבן אַ לאָז צו דער טיר. בײדע האָבן זיך אָנגעטראָפֿן און האָבן אַ גערודער געמאַכט. האָט זיך װער פֿון טיש אומגעקוקט, האָבן זײ זיך בײדע אין דער שטיל, פֿאַרשעמטערהײט פֿון דער שטוב אַרױסגעגנבעט, נאָר אין אַ פּאָר מינוט אַרום האָט מען זײ שױן װײטער אין שטוב געטראָפֿן זיצן אױף דער קאַנאַפּע, און אײנער האָט דעם צװײטן אין דער שטיל די הענט, די פֿיס געקנײפּט, געביסן, דער צװײטער האָט אים מיט אַ שטאָך פֿון אַ שפּילקע אָפּגעענטפֿערט, אַנשטאָט אַ װאָרט פֿון מױל אױסצונוצן.

אין מיטן דערינען דערהערט זיך פֿון דרױסן אַן אָנקומעניש. די טיר עפֿנט זיך ברײט און עס באַװײזן זיך ייִדן, די שטאָט-באַלעבאַטים, נאָך אין שבתדיקן אָנגעטאָן, טײל מיט ציגאַרן, טײל מיט לולקעס, און לאָזן פֿון די בערד אַ געדיכטן רױך אַרױס. די שבתדיקע קלײדער און די װאָכעדיקע לולקעס האָבן ניט אין אײנעם געשטימט, דאָך האָבן זײ צוזאַמען געװאָרפֿן אַ חול-המועדיקן חן, אַ חן פֿון חסידיש-נגידיש. די שטוב איז פֿול געװאָרן מיט רױך פֿון די ציגאַרן. און פֿון געדיכטן רױך האָבן די צװײ ליכט-פֿלאַמען אַרױסגעשײנט און דאָס האָט זײער באַלעבאַטיש אױסגעזען און באַחנט דעם עולם. זײ האָבן געזאָגט דעם ברײטן „גוט װאָך" און האָבן פֿאַרנומען, יעדערער נאָך זײן שטאַנד נאָך, פּלעצער אַרום דעם טיש. די טיר האָט איצט מער געסקריפּעט — און פֿון שטוב איז איצט ,מיט אַ מאָל אַװעקגענומען געװאָרן דער פֿריערדיקער דרד-ארצדיקער גײסט. װאָס האָט געהאַט די שטוב אָנגעפֿילט, אַזױ, אַז בערל און כאַצקל האָבן זיך מיט אַמאָל מער הײמישער געפֿילט און פֿרײ געלאָזט די צונגען אַנשטאָט זיך צו קנײפּן. די שטוב איז צוריק שטוב געװאָרן, מען האָט באַלד די רעכענונגען אַראָפּגענומען, װאָלף שרײבער האָט געכאַפּט דאָס „ריכטיקע בוך", און איז דערמיט ערגעץ-װוּ פֿאַרשװוּנדן.

אײנער אַ הױכער ייִד מיט אַ לאַנגער ברײטער באָרד, װעלכער האָט גערעדט מער מיט די הענט װי מיטן מױל און יעדערן מיט אַן עזותקײט דאָס מױל פֿאַרקלאַפּט, איז געװען דער ראש-המדברים : אַזױ װי די שטאָט, זאָגט ער, האָט קײן פּרנסה נישט, און מען דאַרף נײטיק אַ רבין אין שטאָט, אַז חסידים זאָלן האָבן װוּהין אַרײנצוקומען אױף אַ יום-טוב, אױף אַ שבת, און אַז עס זאָל אַ לעבן װערן, גיט ער אַן עצה, אַז מען זאָל דעם טריסקער רבין, װאָס האָט זיך איצט פֿון ברודער אָפּגעטײלט, אין שטאָט פֿאַרבעטן. דער טריסקער רבי װעט באַשטײן, — ער װײסט עס אױף געװיס — נאָר מיט דעם תּנאַי, אַז מען זאָל אים דעם רבס בית-המדרש אָפּגעבן, און דער שטאָט-רב זאָל אים אַ קװיטל אַרױסגעבן, אַז סנדיקאות געהערן צום טריסקער רבין.

דאָסשטעטל

— און אונדזער רב לעבט נישט ביז הונדערט און צװאַנציק יאָר ? דו, קהילה-מענטש, מן הטתם האָסטו אַן אַפּױתיקי פֿון דײנעם באַקומען, — האָט געשריען אַהרן-לײב שוסטער, אַ חברה-מאַן אין די „נושאי-מטה", אַ בלינדער אױף אײן אױג, שױן האַלטנדיק דעם שטעקן אין דער האַנט אַנטקעגן דעם הױכן ייִדן.

אַהרן-לײב שוסטער האָט געהערט צו דער „חברה-מענער". די חברהמענער, אָדער די חוטבי עצים ושואבי מים, װי מען האָט זײ אין שטאָט גערופֿן, האָבן געהאַלטן פֿאַרן רב ; די טריסקער חסידים אָבער, האָבן זײער רבין געװאָלט אין שטאָט אַרײנברענגען.

— מענדל -לײב, פֿון װען אָן ביסטו מיר אַזאַ מאַכער געװאָרן ? האָסט שױן קײן פּרוטה נישט און װילסט װײטער אַ בײנדל אָפּלעקן ? הע ? — האָט צום הױכן ייִדן געזאָגט אײנער אַ קצב, װאָס האָט אַ מאָל געלערנט מיט אים אין אײן חדר.

— אומעטום זײנען זײ דאָ, די פּױערים, מען פֿרעגט אײך נאָך נישט קײן שאלה. אַז מען װעט אײך פרעגן, װעט איר ענטפֿערן, — האָט דער הױכער ייִד געזאָגט, אַרױפֿרוקנדיק זיך העכער צום טיש צו.

ר' יחזקאל, דער דאָזאָר, דער באַלעבאָס פֿון שטאָט, איז זיך געזעסן און האָט אױסגעהאָרכט די מחלוקת און האָט שטיל-געשװיגן, קוקנדיק אױפֿן מהותן, װאָס װעט ער זאָגן.

— צװישן אונדז רעדנדיק, װער קומט צו „אים" הײנט אַהער ? װאָס פֿאַר אַ נאָמען האָט ער ? און װאָס איז ער אין אמתן ? — האָט דער הױכער ייִד פֿאַרשטײן געגעבן ר' יחזקאלן אין דער שטיל.

— גוט-װאָך ! — גיט מיט אַ מאָל אַ קלונג אין שטוב, און דער „גוטװאָך" איז עפּעס געװען, גאָר אַ באַזונדערער, — ער איז נישט בטל געװאָרן צװישן די אַנדערע גוט-װאַכס. טײל האָבן זיך אומגעקוקט צו זען, װער דאָס איז, און געװען איז עס ר' יצחק יודלס. ר' יצחק יודלס איז אַ ייִד מיט אַ באַזונדערן „מײן". איזן איז עס אַ קלײן ייִדל, נאָר אַ ברײטס מיט אַ דיק בײכל, װאָס רעדט נישט, נאָר עס קװיטשעט זינגענדיק ; עס קוקט נישט, נאָר עס באַפֿעלט מיט די אױגן. אַז עס װיל, איז עס גוט װי אַ טײבל, און שלעכט װי אַ שלאַנג. שטענדיק דער ציגאַר אין מױל, מעג ער זײן אָנגעצונדן, מעג ער זײן אױסגעלאָשן, און דאָס ריטשן זײנס מיט די פֿיס זאָגט אָן אַ פֿערטל שעה פֿריער, אַז ער קומט . . . יעדערן דוצט ער, מיט אַלעמען איז ער „פּאַן בראַט". ער פֿירט די ראָלע פֿון אַ גרױסן חסיד, און זאָגט אַלעמען מוסר, און אַלע האָבן מורא פֿאַר אים, ער האַלט גאַנץ װינציק פֿון די אַלע רבנים, װאָס ייִדן האַלטן פֿון זײ, ער מאַכט זײ אַװעק מיט דער האַנט. מיט דעם שטאָט-רב איז ער אין אַ באַשטענדיקער מחלוקת.

שלום אַש

טרעפֿט זיך אַ שאלה, פּסקנט ער אַלײן. זאָגט אױפֿן רב, אַז ער איז אַ גראָבער יונג און אַלע האָרכן אױס, און װוּנדערן זיך און האָבן מורא פֿאַר אים.

עוזר, װאָס איז די גאַנצע צײט געװען קאַלט אין האָט זיך אױסגעהערט רואיק, איבער װאָס מען קריגט זיך, דערזעענדיק ר' יצחק יודלס, װעלכער פֿלעגט אים אַלע מאָל אױף די פּלײצעס קלאַפּן אין שטיבל, איז גאָר אַן אַנדער מענטש געװאָרן, — אַ חסיד.

— װאָס איז, מען פֿרעגט אײך גאָרנישט — האָט ער געשריען צו די באַלעבאַטים. ,

ר' יחזקאל און ר' חײם ראָזנקראַנץ געהערן צו די באַלעבאַטים זײ דאַװענען און חברן זיך מיט באַלעבאַטים. זײ קענען אַפֿילו נישט לערנען, נאָר זײ זײנען יודעי-ספֿר. זײ זײנען פֿון די באַלעבאַטים, װאָס האָבן דרךארץ פֿאַר אַ למדן און װערן בטל פֿאַר אים. אַ ייִד אַ למדן זאָגט אַ װאָרט, כאָטש עס איז ניט אַזױ גלײך, װאָס פֿון אונדז אײנער טאָר דאָס גיט זאָגן, דאָך מן הסתם װײסט ער װאָס ער זאָגט. דערפֿאַר האָט ר' יחזקאל שטיל-געשװיגן כאָטש ער האָט מיטגעהאַלטן מיט די באַלעבאַטים.

ר' יחזקאלס האָפֿענונג איז געװען צו האָבן אַ קינד אַ למדן, אַ מענטש פֿון „יענער װעלט", װאָס זאָל זיצן און לערנען, און ער האָט טאַקע דערפֿאַר ר' יצחק יודלס פֿאַר אַ מלמד צו זײנע קינדער געהאַלטן. דער עלטערער זון איז אָבער נאָך בחורװײז אין געשעפֿט אַרײן, „צוגעכאַפּט זיך", און ביסלעכװײז די תּורה פֿאַרלאָזט. אײנס נאָר איז אים נאָך איבערגעבליבן, — װאָס ער האַלט זיך פֿאַר אַ חסיד, דאַװנט אין שטיבל און חברט זיך מיט ר' יצחק יודלס. און איצט, זעענדיק, אַז זײן עוזר און מאָטל האַלטן-מיט מיט ר' יצחק יודלס, מיט די חסידים, האָט עס דעם אַלטן הנאה געטאָן : חסידים, עס איז עפּעס גאָר אַנדערש — פֿאַר זײער רבין . . . און ר' יחזקאל האָט זיך נישט אָנגערופֿן.

ר' יחזקאל האָט פֿאַר זײן ייִנגסטער טאָכטער, פֿאַר דער בת-זקונים, לאהלע, געװאָלט אַ למדן און אַ בעל-ייִחוס פֿאַר אַן אײדעם זיך נעמען, אַז דער אײדעם זאָל קעסט עסן בּל-ימיו און תּורה לערנען, אַז אױף דער עלטער, װען ר' יחזקאל װעט אין דער הײם שױן זיצן, זאָל ער אין דער שטוב דעם קול-התורה הערן. ער האָט די זאַך איבערגעגעבן ר' יצחק יודלס. ד' יצחק יודלס „גוט-װאָך", װאָס האָט אַזױ קלינגענדיק אין שטוב אָפּגעקנאַקט, האָט דעם אַלטן עפּעס הנאה געטאָן. אין זײן הױז — חסידים, און דער אַלטער האָט שױן גענומען פֿאַנטאַזירן װעגן דעם אײדעם דעם למדן. ער האָט זיך אױפֿגעהױבן און אַריבערגעװוּנקען צו דעם מחותּן ר' חײמען, אַז ער זאָל מיט אים אין אַ צװײטער שטוב אַרײן (אַזױ איז

דאָס שטעטל

שױן אײנגעפֿירט בײ די אַלטע, אַז קײנער שטעקט ניט די האַנט אין קאַלטן װאַסער אַרײן, און דער צװײטער זאָל נישט װיסן דערפֿון). ר' יצחק יודל האָט נאָך אַ לאַנגן אומקוקן זיך צו דער „חברה" אַ װאָרט געװאָרפֿן :

— אײלט אײך נישט אַזױ, און װוּ זײנען מיר עפּעס ? — און מיט שאַרנדיקע טריט אין דער צװײטער שטוב אַרײן צו די אַלטע.

— ר' מרדכי קאָנסקעװאָליער שרײבט דאָך מיר, אַז איר האָט זיך מיט אים געזען אין טריסק, אַז איר קענט זײן בחור, נו, װאָס דאַרף מען מער ?

און פון שטוב האָט זיך געהערט אַהרן-לײבס קלאַפּן מיטן שטעקן אין טיש : „געהרגעט קענען זײ װערן, אײדער". . .

די װײבער האָבן זיך אין עס-שטוב בײ מלכהלען, ר' יחזקאלס װײב, פֿאַרזאַמלט. עס איז אַ מנהג בײ מלכהלען אין שבת-צו-נאַכט פֿון דער גרױסער רעכענונג אױף פּסח דאָס לעצטע שמאַלץ אױסצולאָזן. אין יענער שטוב זיצן די מאַנספּאַרשױנען בײ דער יאָר-רעכענונג, עס הערט זיך פון דאָרט אַ שטיל גערױש, װאָס זאָגט אױס די ערנסטקײט פֿון אינעװײניק. די דינסט דרײט זיך, טראָגט אַרײן גלעזער טײ און נעמט אַרױס לײדיקע גלעזער, און יעדן מאָל, װען די טיר עפֿנט זיך, שלאָגט פֿון דאָרט אַרױס אַ רױך פֿון ציגאַױק. און אַ ליאַרעם, װאָס פֿאַרשטומט אױף אַ װײלע די װײבערישע געשמועסן, און די װײבער קריגן דרך-ארץ פֿאַרן „דרינען" . . . דאָ, אין דער שטוב, זיצן די װײבער און מאַכן זיך „נאַריש" אין דרײדל. אין דרײדל הײסט עס, אָבער זײ שפּילן גאָר אין „זעקס און זעכציק" מיט אַ טאַליע קאָרטן, װאָס די מאַנספּאַרשױנען האָבן זי די קינדער געגעבן צו שפּילן זיך. די ייִנגלעך שטײען בײ די מאַמעס און ציען „קאָןגעלט", די מאַמעס שטופּן זײ אָפּ פֿון זיך, און די ייִנגלעך שטײען אַלץ װײטער און טוען דאָס זײעריקע. אין מיטן קומט גאָר צו לױפֿן אַ ייִנגל, כאַפּט אַרױס דעם „קאָן" פֿון טעצל און אַנטלױפֿט װוּ דער פֿעפֿער װאַקסט — און גײ טו אים עפּעס !

דער אַלטער דור װײבער טראָגט טיפֿע הײבן מיט פֿאַרשײדענע קאָלירטע בענדער און ברײטע שטערנטיכלעך, װעלכע זײנען אין שפּיצן אױסגעשניצט, און אין יעדן שפּיץ פֿינקלט זיך אַן אַנדער צירונג : אין אײן שפּיץ — אַ רױטע קרעל, אין צװײטן שימערט אַ בריליאַנט, און דאָס װאַרפט איבער דעם אַלט-געקנײטשטן, גלאַנצעדיקן שטערן אַ שבת-מלבּהחן ; דער יונגער דור טראָגט שױן שײטלען אַרײנגעשטעקט. די קלײדער זײנען מערסטנטײל פֿון פּערסישן טיכער-שטאָף אין פֿאַרשײדענע קאָלירן,

שלום אַש

װאָס איז דעמאָלט די מאָדע געװען, און געמאַכט זײנען זײ אױך געװען נאָך דער דעמאָלטיקער מאָדע — פֿאַלדן אױף פֿאַלדן, אײן פֿאַלד אַרײן מיטן קאָפּ אין דעם צװײטן ; דאָ מישן זיך די פֿאַלדן אױס און לײגן זיך צוזאַמען, דאָרט צעגײען זײ זיך שױן אין צװײ באַזונדערע װעגן. אױף די הערצער טראָגן זײ אַלע „האַרץ-ברעטלעך". דאָס איז אַ לאַנג פֿירקאַנטיק שטיק סאַמעט, אױף װעלכן עס זײנען אױפֿגעהאָנגען װי אױף אַ שילד די מתּנות, װאָס דאָס װײבל האָט באַקומען, װען זי איז אַ כּלה געװען. איטע די שנור און גאָלדע די טאָכטער זײנען געזעסן אײנע אַנטקעגן דער צװײטער און בײדע זײנען זײ געװען שטיל (װאָרעם זײ זײנען ברוגז צװישן זיך, הײנט איז די רעכענונג . . .). און אַז אײנע האָט זיך פֿון איר אָרט אױפֿגעהױבן, האָט די צװײטע עפּעס מאָדנע די ליפּן פֿאַרקרימט, די אױגן צום באַלקן פֿאַרגלײזט און לײכט אָפּגעזיפֿצט. דאָס איז געװען אַ מין ברוגז-מינע.

זײ האָבן געשפּילט און דער אָנפֿירער פֿון שפּיל איז געװען אַ ייִדל, א „דײטשל", אַן „אײנגײער" און „אַרױסגײער" בײ מלכהלען, װי אין אַנדערע הײזער. גערופֿן האָט מען אים אױך „דאָס װײבערשע ייִדל". שױן דעמאָלט האָט ער געטראָגן דײטשמעריש, אַ קורץ רעקל און אַזאַ מין זיבןקאַנטיק היטל מיט אַ גלאַנצעדיקן דאַשעק. געטראָגן האָט ער דײַטשמעריש נישט אַזױ לשם דײטש, נאָר גלאַט אַזױ, װײל עס פּאַסט פאַר אַזאַ מין װײבעריש ייִדל צו טראָגן „דײטש". געװוּסט האָט ער צו יעדער קרענק אַזאַ מין רפֿואה, װאָס ער פֿלעגט עס אָנרופֿן „קאָרפּוס דעליקטו". מיט די דײטשן רעדט ער פּױליש, און שרײבט „פּראָשעניעס" אױך אױף פּױליש, דערפֿאַר פֿלעגט מען אים אין שטעטל רופֿן „מאַכער". איזן איז עס אַזאַ מין ייִדל, װאָס אומעטום קומט עס, אומעטום איז עס הײמיש, װאָס אַלעמען זאָגט ער „דו" און װאָס אַלע זאָגן אים „דו". צום מערסטן פֿלעגט ער זיך חברן מיט װײבער, און עפּעס אַזױ װי אים װאָלט מען מתּיר געװען, פֿאַרברענגט ער צװישן זײ פֿראַנק און פֿרײ. ער װײסט פֿון זײערע סודות, און עס מאַכט גאָרנישט אױס — „אַ האַלבע ייִדענע". אַלעמען פֿלעגט ער אײננעמען מיט זײנע גלײכע װערטלעך. ער האָט גערעדט, האָט מען געלאַכט, כאָטש עס איז מער נאַריש געװען װי לאַכעדיק. ער פֿלעגט זיך דעם קאָלנער פֿון פּאַלטאָ אַװעקשטעלן, דאָס היטל זיך פֿאַרדרײען, מאַכן זיך דרעמלען און דאָס בערדל פֿלעגט זיך בײ אים שאָקלען, — איז גענוג געװען, אַז עס זאָל ברענגען צום געלעכטער.

הײנט, שבת-צו-נאַכט פֿון דער גרױסער יאָר-רעכענונג, איז אים אַװדאי געקומען, אַז ער זאָל זיך געפֿינען בײ ר' יחזקאלן. פֿון קיך טראָגט זיך אַ ריח פֿון געפּרעגלטן שמאַלץ, און געװוּסט האָט ער, אַז נאָך דער

דאָס שטעטל

רעכענונג װעט זײן די גרױסע מלװה-מלכּה, װי עס איז שױן דער מנהג בײ ר' יחזקאלן פֿון קדמונים אָן.

בײ אַ װינקעלע טיש, איז געזעסן לאהלע, דאָס כּלה-מײדל. פֿון די פֿרישע גערײטלטע באַקן האָט דאָס יונגע בלוט אַרױסגעקושט זיך . . . אַזױ װי דאָס בלוט פֿון אַ רױז, װאָס רײטלט זיך אױף דעם סאַמעטבלעטל, װען די זון גליט דערױף. די אױגן שטילע. רואיק זײנען זײ פֿאַר זיך געװען אײנגעפֿאַסט אין דעם ברײטן גרױסן אױגן-לאָך, און דאָס דיניטשקע ציטערדיקע הײטל האָט געהיט דאָס אױג. דער אױבער-שומר, די שװאַרצע ברעם, װאָס הענגט אױף דעם ראַנד פֿון דעם גרױסן װײסן שטערן, װאָס זעט אױס װי אַ מענטשן-קרױן פֿון גאָט געשענקט, האָט זיך אין דער שטיל דעם אױג צוגעקוקט און אַלץ דעם אױג נאָכגעמאַכט . . . די האָר אין צװײ צעפּ פֿאַרפֿלאָכטן, חנעװדיק און מײדל-ציטערדיק האָבן זײ זיך איבער איניע אײדעלע ציטערדיקע אַקסל אַראָפּגעלאָזט. זי איז געזעסן פֿאַר זיך, און אַ כּלןז-זון האָט פֿון איר געזיכט אַראָפּגעלױכטן צנועהדיק און שטיק'-שװײגנדיק. יעדן מאָל, װען עס האָט זיך געהערט ז עם דײטשלס קול, האָט איר האַרץ לײכט אױפֿגעציטערט, און די יונגע ברוסט האָט דעגתאָעזט לײכט זיך באַװעגט. זי האָט מורא געהאַט, אַז דאָס דײטשל זאָל זי גי-שט טשעפּן, נאָר באַלד איז אױף איר אױך די צײט געקומען.

— װײסט, דער שדכן זיצט דערינען מיטן טאַטן און שמועסט װעגן אַ שידוך.

זי האָט דעם קאָפּ אַראָפּגעבױגן און אים פֿון זיך מיט אירע לײכטע ון'ייִסע הענט אָפּגעשטופּט.

— אַזױ װי עס קאָנען אױף דער לבנה ראש-חודש-רעטעכלעך װאַקסן, אַזױ װעסטו דעם חתן קריגן.

אין שטוב האָט געקלונגען אַ געלעכטער.

לאהלע האָט זיך פֿלינק פֿון טיש אױפֿגעכאַפּט און איז פֿאַר חרפּה פֿאַרשװוּנדן.

אױף די װענט פֿון דער גרױסער, לאַנגער קיך האָט דאָס קופּער אַראָפּגעפֿינקלט. און אײן ראָנדל האָט אַריבערגעװינקט צום צװײטן, װאָס איז געהאַנגען קעגן אים אױף דער צװײטער װאַנט. די דיקע בײכיקע בעקנס, די קופּערנע י אױסגעצױגענע , בראָטפֿאַנען, די הױכע קריגן מיט פֿאַרשײדענע שנױצן האָבן באַלעבאַטיש פֿון די װענט אַראָפּגעהאַנגען, פֿאַרשפּרײט אַרום זיך אַ הײמישקײט און דערצײלט פֿון גוטע געװעזענע צײטן . . . אין אױװן פֿלאַקערט עס, און טיפֿע ברײט-בײכיקע קופּערנע טעפּ שטײען

שלום אַש

און קאָכן און קאָכן, און דער פֿרישער, פֿעטער גריװן-גערוך לײגט זיך איבער דער קיך און דערצײלט עפּעס הײמישע . זאַכן . . . אױף דעם לאַנגן פֿלײשיקן טיש, װעלכער איז מיט אַ לאַנגן קופּערנעם בלעך באַקלאַפּט, שטײען אָנגעשטעלט טיפֿע בעקנס, קלײנע און גרױסע, גרײט דאָס שמאַלץ אין זיך אַרײנצונעמען.

בײ דער קיך אין אַ װינקעלע זיצט רחל לאה, די אײנגײערין. אַ הױכע, אַלטע ייִדענע מיט װערצעלעך אױף דער גאָמבע, און צװײ-דרײ לאַנגע האָר ציען זיך פֿון די װערצעלעך אַרױס. די אַלטע, גרױע קאַץ ליגט אין איר שױס און לעקט איר די אײנגעדאַרטע בײנערדיקע הענט. אַרום איר שטײען מלכּהלעס אײניקלעך, ייִנגלעך מיט מײדלעך, טײל אין הײזלעך, טײל אין קלײדלעך, טײל אין שירצלעך, טײל אין ציצה-בּנפֿותלעך, און זײ האָרכן אױס, װאָס די באָבע דערצײלט, אַ מעשה מיט אַ „פֿײערדיקן הענטל בײם שמאַלץ פּרעגלען".

,אָ מאָל שױן לאַנג, דערצײלט זי, האָט אַ ייִדענע שמאַלץ אין אַ פֿײערקע געפּרעגלט, האָט זי דעם טאָפּ פֿון פֿײערקע אַרױסגענומען, זעט זי, עס שטעקט פֿון פֿײער אַ הענטל אַרױס, און עס הערט זיך אַ שטים : „גוטע פֿרױ, גוטע פֿרױ, גיב מיר אַ פּאָר גריװן, װעט קײן עין-הרע אין שמאַלץ נישט אַרײנקומען". האָט זי טאַקע אַזױ געטאָן. האָט זי אָנגעהױבן גיסן שמאַלץ. גיסט אײן טאָפּ, גיסט צװײ, גיסט דרײ, גיסט זעקס, גיסט אַכט, גיסט צען, ביז זי האָט שױן מער קיִין טעפּ נישט געהאַט — האָט עס אױפֿגעהערט".

די קינדער האָרכן אױס און װאַרטן מיט שרעק ביז מען װעט דעם טאָפּ פֿון דער פֿײערקע אַרױסנעמען, אַז זײ זאָלן שױן זוכה זײן צו זען דאָס פֿײערדיקע הענטל.

דערװײל שלאָפֿט רחל לאה אײן, און די אַלטע הױב (אַ גלגול פֿון מלבּה דער באַלעבאָסטעס הױב) מיט די אַלטע, ברײטע בענדער לאָזן זיך איר איבערן אַלטן, אײנגעקנײטשטן שטערן. דעמאָלט נעמט אַ ייִנגל און שטעקט דאָס הענטל אױס און גיט אַ צופּ די אַלטע באָבע בײ די האָר פֿון װאָרצל.

— האָב, האָב, האָב — מאַכן די אַלטע, אײנגעשרוקפּענע אױסגעדאַרטע ליפּן, און פּרוּװן כאַפּן דעם קינדס פֿינגערל אין דעם אָנצײנערדיקן מױל אַרײן.

— באָבעשי, פֿאַר װאָס װאַקסן אײך די האָר אױף די װאָרצעלעך ? — פֿרעגן די קינדערלעך.

דאָסשטעטל

49

— װײל איך מאַך מיר אַלײן הבדלה, און טרינק פֿון הבדלה-װײן, — ענטפֿערט די אַלטע מיט האַלב-פֿאַרשלאָסענע אױגן און מיט אַן אַלט פֿאַרקרימט געלעכטערל אױף די אַלטע פֿאַרקרימטע ליפּן.

און װען די אַלטע מאַכט זיך נאַריש מיט די קינדער, איז כאַצקעלע, דאָס עלטסטע אײניקל, אַ ייִנגל פֿון אַ יאָר צען, שטאַרק פֿאַרנומען מיט אַ דרײדל גיסן. אין דער קיך האָט ער אַן אײנגעבױגענעם לעפֿל מיט צין אַרײנגעשטעלט, און איצט פּאַקט ער די פֿאָרמס אין אַ הױפֿן זאַמד אײן.

און דאָרט בײם אַנדערן װינקל קיך, װײט פֿון יום-טובדיקן, זיצט

יענטע דאָס דינסט-מײדל בײ אַ גרױסן עמער מיט װאַסער און שײלט די קאַרטאָפֿלעס, װאָס ליגן אין איר שױס, און װאַרפֿט זײ אין דעם עמער װאַסער אַרײן, צו דער גרױסער מלװה-מלכה . . .

נאָטע הינטער איר צופּט זי בײ דער בלוט-שפּראָצנדיקער האַנט : — יענטע, װאָס װעט זײן ? . . .

— זאָלסט אַזױ לעבן, װי דו װעסט מיט מיר חתונה האָבן . . .

קאַפּיטל פֿיר

דער מתנגדישער רב

און

דער חסידישער רבי

עס איז געקומען ל"ג בעומר.

און די גוטע מוטער-ערד, װאָס האָט מיט איר חסד אױף זיך דער שטאָטס הײזלעך געטראָגן און אַלץ, װאָס געפֿינט זיך אין זײ און אױסער זײ, האָט זיך מיט גאָטס לײטזעליקײט דערפֿרישט, באַקלײדט פֿון קאָפּ ביז די פֿיס מיט גרעזלעך, בלעטלעך. גרינינקע קעפּלעך האָבן פֿון אונטערן געוזילץ, פֿון אונטער שטײן און בײן אַרױסגעריסן זיך, געשפּראָצט, און מיט אַ ליבער, פֿרומער מינע האָט זיך דאָס גרעזעלע געשאָקלט אַהין און אַהער און גענאָגט זײן ביסל בידנע חיונה פֿון דער מוטער-ערד. און די מוטער-ערד האָט אירע פֿולע בריסטן אױסגעשטעלט און אָנגעזױגן און אָנגעקאָרמעט יעדער אָפֿן מײלעכל, װאָס האָט נאָר בדעה געהאַט צו זײגן. אַלץ אַרום, טאַטע אין הימל, האָט מקײם געװען דײן שליחות, געהאָרכט און געטאָן דאָס, װאָס דו האָסט זײ באַפֿױלן פֿון ששת ימי בראשית אָן : דאָס גרעזעלע איז געװאַקסן, געצױגן זיך, װײל זײן מצװה איז צו װאַקסן, די פֿײגעלעך האָבן זיך זײער נעסט געמאַכט איבער די פֿענצטערלעך פֿון דער אַלטער װײבערשער שול און האָבן אַ גאַנצן טאָג אין דײן פֿרום ביתהמדרש-געסל, פֿון װאַנען עס טוט זיך הערן דער הײליקער קול-התורה, אַרומגעשפּרונגען, אַרומגעטאַנצט פֿון דעכל צו דעכל, אױפֿן פֿענצטער פֿון אַלטן בית-המדרש אונטערגעכאַפּט, און אַװעקגעשפּרונגען, אױף דער ערד זיך געשטעלט מיט אַ קװיטש — אַ ברכה, און געכאַפּט אַ קרישעלע בײגל, זעמל, פּוטער-ברױט, װאָס אַ חדר-ייִנגעלע האָט דעריבער אַ ברכה געמאַכט, און דערמיט אַװעקגעפֿלױגן און מיט דעם זײערע נשמות, װאָס זײנען געװאָרן פֿאַרװאָגלט אין פֿײגעלעך, מתקן געוען.

און דײנע הימלען אין דער הײך האָבן זיך אױסגעצױגן, אײנער אין דעם צװײטן אַרײנגעפֿלאָסן, און גאַנץ װײט און ברײט אין פֿרעמדע לענ-

50

דאָס שטעטל

51

דער אַרײן האָבן זײ זיך פֿאַרבלאָנדזשעט און באַשיצט דײן קלײן װעלטל, אַזױ װי דו האָסט זײ אָנגעזאָגט פֿון אָנהײב אָן. און דאָס װאַסער הינטערן שטעטל וזאָט װי אַ שטיל געבעט, מיט װעלכן עס װאָלט דיך דאַנקען געװאָלט, טאַטע אײנציקער, פֿאַר אַלץ, זיך געגאָסן כװאַליע-אױס, כװאַליע-אײן, פֿון פֿרעמדע לענדער אין פֿרעמדע לענזיער. דורכרײזנדיק, האָט עס אַ שטילע, לאַנגע געשיכטע דערצײלט אױן- װאַסער-שפּראַך. און פֿון װאַסער זײנען אױפֿגעגאַנגען באַהאַלטענע טױ-װאָלקנס און האָבן באַהױכט דײנע פֿעק'ױער, װאָס האָבן זיך אין דער לענג און אין דער ברײט אױסגעשפּרײט. די טױ-װאָלקנס זײנען געלעגן איבער די פֿעלדער גאַנצע נעכט און זײ אָנגעטרונקעען און באַפֿרישט. און פֿון די פֿעלדער האָבן זיך געטראָגן באַהאַלטענע ריחות אין דער לופֿט אַרום און פֿאַרפֿולט מיט לעבן, דערקװיקט און דערפֿרישט דײן יעדער באַשעפֿעניש, װאָס זײ האָבן אױפֿן װעג געטראָפֿן.

ל"ג-בעונג|ע-. אין דער גאַס פֿאַר טיױ און טן.יער זיצן װײבער, באַלעבאָסטעס מיט שטריקנאָדלען אײן די הענט, שטריקן זאָקן און דערצײלן מעשיות. און די חדר-ייִנגלעך, װאָס זײנען אין שטאָט איבערגעבליבן, שטײען בײ זײ און ציען די שירצן : מאַמע, אַ צװײער ! . . . די פֿרומע רביצין, אָנגעטאָן אין חול-המועדיקן װײסן שאַל, זיצט פֿאַר איר טיר, אַרום איר די כּלי-קודש-װײבער — די שוחטקע מיט דעם חזנס װײב. אױף די פּאָר אײנציקע בײמער, װאָס זײנען פֿאַרװאָרפֿן אין געסל (װאָס קײנער װײסט נישט, װער עס האָט זײ דאָ אײנגעפֿלאַנצט), ציען זיך חדר-ייִנגלעך און רײסן צװײגלעך. פֿון פֿעילד קומען צו גײן באָרװעסע ייִנגלעך מיט פּעק געלע פֿעלד-בלומען אין די הענט, און רופֿן אין דער גאַס

נאַ דיר בלומען, גיב מיר קנעפּ,

נאַ דיר בלומען, גיב מיר קנעפּ !

די קינדער קומען אָן צו לױפֿן, רינגלען זײ אַרום, רײסן אָפּ די קנעפּלעך פֿון די הײזלעך, פֿון די קאַפּאָטקעלעך און קױפֿן בלומען, קערן זיך אום צוריק צו זײערע מאַמעס מיט הענט בלומען און אַראָפּגעלאָזטע תּחתונימלעל . . .

אין מיטן מאַרק װערט פּלוצלינג אױסגעשפּרײט אַ לאַנגע, ברײטע פּלאַכטע, און עט דערהערט זיך אַ קאַטערינקע שפּילן. קינדער קומען אָן צו לױפֿן פֿון אַלע עקן, דערנאָך עלטערע מענטשן. מען שטעלט זיך אַרום, מען רינגלט אַרום, און אײנער אין אַ פֿאַרדרײטן הוט אָן אַ דאַשעקן, אָנגעצױגן אין עפּעס אַ מין געשטריקט העמדל און אָנגעגאַרטלט אין אַ ברײטן פּאַסעק, אין שיך און זאָקן, דרײט זיך אַרום און אַרום דעם רעדל מיט אַ קאַנטשיק אין דער האַנט און האַקט איבער די קעפּ, און װאַרפֿט היטלעך אין דער

שלום אַש

קופּקע אַרײן, און די קאַטערינקע שפּילט צו. פּלוצלינג װײזט זיך אַ הױכער יונג אין אַן אָפּגעקרײט פּנים, אָנגעטאָן אין אַ פּאָר גאַנצע הױזן פֿון אױבן ביז אַראָפּ, מיט אַ זײגער אױסגעמאָלט אױף די הױזן אױף דעם סאַמע „זײט מיר מוחל". . . אױפֿן בױך שטעלט ער זיך אַרױף אַ הױכן דראָנג, און אױפֿן שפּיץ דראָנג לעבט אַ גאַנצע משפּחה, װעלכע מאַכט נאָך קונצן דערצו. די מאַטערינקע שפּילט צו, און דער מענטש מיט דעם קאַנטשיק אין דער האַנט קלאַפּט איבער פּנימער, איבער נאַקעטע קעפּ. עס װײזט זיך אַ האַלב-נאַקעט מײדל אין אַ קורץ קלײדל ביז צו דער קני, מיט בלאָנדע צעלאָזטע האָר, פֿאַרקעמט און אײנגעפֿלאָכטן מיט פאַרשײדענע קײטעלעך און קמיעות, מיט אַ חנעװדיק נעזל, און אַ פּאָר רױטע בעקעלעך, און ברעכט זיך אין אַ רײף . . . ס'װײזט זיך נאָך אײנער, װאָס שלינגט שװערדן אײן, אײנס נאָך דעם צװײטן, און דערנאָך קומט אַ צװײטער און שלעפּט אים גאָר פֿון מױל אַרױס, אַנשטאָט די שװערדן — לאַנגע טיכלעך מיט װײבערשע קאָפּקעס, און גײ פֿרעג זײ קשיות ! און די קאַטערינקע שפּילט צו, און דער מענטש מיטן קאַנטשיק קלאַפּט צו איבער קעפּ, איבער פנימער.

געװען איז אַ מאָל אַ ייִד אַ שנײדער אין שטאָט. מען האָט ניט געװוּסט, פֿון װאַנען עס קומט אַ ייִד, און װוּ אַהין עס גײט אַ ייִד. ער איז געװען אײנער פֿון די טױזנטער, װאָס זײער לעבן גײט װי אַ שאָטן דורך פֿאַר אונדזערע אױגן און װאָס קײנער מערקט נישט זײער געבױרן װערן, נישט זײער שטאַרבן. דאָס ברױט, װאָס זײ עסן, מוז װאַקסן אױף באַהאַלטענע פֿעלדער, און דאָס פֿלײש, װאָס זײ עסן, מוז זײן פֿון אַזעלכע בהמות, װאָס פֿיטערן זיך אין פֿאַרבאָטענע לאָנקעס, — אַז נישט װאָלט מען זיך אַ מאָל געפֿרעגט, װוּ איז דאָס ברױט אַהינגעקומען פֿון די פֿעלדער ? װוּ זײנען די בהמות אַװעקגעקומען פֿון די לאָנקעס ? . . .

אַ ייִד, אַ שנײדער, מיט קײנעם נישט געהאַט קײן געשעפֿטן, אױסער מיט אײן גאָט, זײן באַשעפֿער. די נאַכט דעקט נאָך דעם הימל צו, װען דער שנײדער גרײט זיך אין בית-המדרש אַרײן. באַהאַלטן הינטער אַן אױװן, בײ אַ שראַנק ספֿרים, דאַנקט ער זײן באַשעפֿער דערפֿאַר, װאָס ער האָט אים באַשאַפֿן, פֿאַר דעם ברױט, מיט װעלכן ער דערנערט זיך, און פֿאַר דעם חסד, װאָס ער װעט טאָן מיט אים נאָך זײן טױט װען ער װעט אים צונעמען צו זיך. קײנער זעט נישט װען עס גײט אַ ייִד אַ שנײדער אין בית-המדרש אַרײן, װען עס זיצט אַ שנײדער בײ אַ פּױערס אַ סערמיענגע. און זעט מען אים, דאַכט זיך, עפּעס שױן אַזױנס אַ געװײנטלעכס,

דאָס שטעטל

װי די קלאָץ, װאָס שטײט אין מיטן מאַרק. עס פֿרעגט שױן קײנער נישט, צו װאָס שטײט אַ קלאָין ? צו װען אַ קלאָץ ?

זײן װײב, חנה די שנײדערין, האָט אױף זיך גענומען אַ מצװה בירושה (איבערגענומען פֿון דער מאַמען עליה השלום, און די מאַמע פֿון דער באָבע, און אַזױ אײן דור נאָכן צײטן) : יעדן פֿרײטאָג פֿאַרנאַכט אין דער אַלטער װײבערשער שול צװײ ליכטלעך אָנצוצינדן. עס האָט קײנער נישט געפֿרעגט, װער צינדט אָן די צװײ נשמה-ליכטלעך, װאָס פֿינקלען זיך יעדן פֿױײטאָג-צו-נאַכט פֿון דער אַלטער װײבערשער שול אַראָפּ, צי זײנען די אַלטע באַלעבאָסטעס פֿון די קברים אױפֿגעשטאַנען ? מען װאָלט זיך מער געװוּנדערט, װען מען װאָלט אַ מאָל אַזױ אין אַ שײנעם פֿרײטאָג-צונאַכט די צװײ ליכטלעך נישט גע)יען. װאָלט מען דעמאָלט באַמערקט, אַז עס פֿעלט עפּעס אין דער שול (כאָטש װאָס, װאָלט קײנער נישט געקאָנט טרעפֿן). און פֿאַר די צי ליכטלעך, װאָס די פּראָסטע מאַמעס צינדן אַזױ לאַנג אָן אײנע נאָך דער צװײטער, האָט זײ גאָט באַלױנט און האָט זײ אָפּגעגעבן אײן ליכט, ר' דודל, דעם רב פֿון שטאָט.

נאָך אַ לאַנגער צײט, װי חנה די שנײדערין האָט קײן קינדער נישט געהאַט, האָט גאָט דערהערט איר געבעט און האָט איר אַ זון געשאָנקען. זי האָט אים אַ נאָמען געגעבן דודל, און דאָס איז טאַקע ר' דודל, דער הײנטיקער רב פֿון שטאָט.

באַלד פֿון קלײנערהײט אָן האָט זיך דודל אַרױסגעװיזן אַנדערש פֿון אַנדערע קינדער. אַ סידורל װאָס דער טאַטע האָט אים געקױפֿט „א-ב" זיך אױסצול ױנען, האַלט ער נאָך אין דער בוזעם-קעשענע ביזן הײנטיקן טאָג. אָן אַ פֿאַרדעקטן קאָפּ האָט ער אין װיגל נישט געװאָלט אײנשלאָפֿן. נאָכן יאָר האָט ער שױן די ברכה געפּלאַפּלט איבער דער מוטערס ברוסט.

געלערנט אין חדר מיט גרױס התמדה. נישט פֿלינק איז דער קאָפּ, נאָר דיאָס, װאָס קונגט אַרײן, גײט שױן נישט אַרױס, און פֿרום, אָפּגעהיטן, גײט ער זיך זײן „אָקסן-שריט". נישט אױף קײן האָר פֿון שולחן-ערוך אָפּצוטרעטן.

הונדערט און אײן מאָל האָט ער די הוראה געחזרט און געלײענט זי אױסנװײניק מיט די הערות, מיטן פֿינגער געטײטלט, פֿאַרבונדן די אױגן, אױפֿן טאָװל, װוּ יעדער אות שטײט.

אַז ר' בערל ז"ל, דער אַלטער רב פֿון דער שטאָט, איז נפֿטר געװאָרן און האָט נישט איבערגעלאָזט קײן ממלא-מקומו, נאָר אַ דערװאַקסענע יתומה, װאָס מען דאַרף זי חתונה מאַכן, האָבן באַלעבאַטים אָנגעהױבן רײדן, אַז דודל זאָל חתונה האָבן מיט דער יתומה און ממלא-מקום זײן.

שלום אַש

חסידים זײנען געװען קעגן דעם : לײזער שנײדערס זון פֿאַר אַ רב ? באַלעבאַטים אָבער, װאָס האָבן געװאָלט די זכיה האָבן צו זען, אַז אײנער פֿון זײ איז עולה-לגדולה, האָבן זיך אײנגעשפּאַרט. עס האָט זיך געמאַכט אַ שטאַרקע מחלוקה. נאָר אײן מאָל האָבן די באַלעבאַטים זיך צוזאַמענגענומען אױפֿן בית-עולם, געשטעלט אַ חופּה דודלען מיט דעם רבס יתומה, און אַרײנגעקלאַפּט אין קבר אַרײן : „מזליטוב, אײער אײדעם איז ממלא-מקום !"

חסידים האָבן מורא געהאַט פֿאַר בושת-המת, האָבן זײ שטיל-געשװיגן און האָבן געװאַרט ביזן ערשטן רגל — װוּ אַהין װעט ער פֿאָרן ?

ר' דודל אָבער האָט געהאַט זײן גמרא און יורה-דעה און איז זיך געזעסן אין דער הײם און האָט יום-ולילה געלערנט. דער רב האָט זיך געפֿירט באַלעבאַטיש : געװען אַ חברה-מאַן אין דער חברה תּהילים, יעדן פֿאַר טאָג אױפֿגעשטאַנען און געזאָגט מיט די באַלעבאַטים תּהילים ביז צו עלות השחר ; מיטן ערשטן מנין געדאַװנט, בּמנהג אַשכנזים, און יעדן ערב ראש-חודש יום-כיפּור קטן אָפּגעריכט אין דער קאַלטער שול.

חסידים האָט עס שרעקלעך פֿאַרדראָסן, האָבן זײ, װי זײער שטײגער איז, זײער נוהג קלות געװען אין אים און נישט אַנדערש אים גערופֿן װי „דודל שנײדער". אַ חסיד האָט אים אַ מאָל אױף אַ ברית-מילה באַלײדיקט און האָט אים „שנײדער-יונג" גערופֿן. באַלעבאַטים האָבן דעם חסיד געװאָלט קורע כּדג זײן, נאָר דער רב האָט זײ אײנגענומען מיט גוטן, און פֿון דעמאָלט אָן חתמעט ער זיך : „אַני הקטן דוד חיט".

חסידים, די װאָס האָבן מיט אים אין אײנעם אין בית-המדרש געלערנט, האָבן ניט געקענט פּועלן בײ זיך אים צו זאָגן „רבי", און זײנען געגאַנגען פֿון דערװײטנס. ער האָט זיך אױך פֿון זײ דערװײטערט, האָט זיך געהאַלטן מיט די „חוטבי עצים ושואבי מים" און נאָך זײ נאָכגעפֿפאָרשט. פֿאַר זיך אַלײן האָט ער נישט געקאָנט לערנען, — דאָס, װאָס ער האָט שױן געװוּסט, האָט ער געמוזט איבערגעבן דעם צװײטן. יעדן פֿרײטאָג-צו-נאַכט פֿלעגן די באַלעבאַטים זיך צוזאַמענקומען אין ביתהמדרש אַרײן מיט חומשים אין די הענט, און ר' דודל פֿלעגט מיט זײ ןי סדרה לערנען. ער פֿלעגט זײ געבן צו פֿאַרשטײן און אױסטײטשן שטיקער מדרש רבאס, די באַלעבאַטים האָבן די פֿינגער געלעקט פֿון זײנע מתיקותדיקע רײד. שבת נאָכן שקאָף פֿלע.נט ער זיך אַרײנזעצן צװישן די באַלמעלאָכעס אין בית-מדרש, נעמען אַ תּהילים אין דער האַנט אַרײן און זאָגן מיט זײ תּהילים, ער אַ פסוק, זײ אַ פּסוק. ער האָט געזונגען יעדן װאָרט, און דער קול האָט זיך אַרױסגעלאָזט אױסער דעם בית-מדרש, אין געסל געשאַלט און גערופֿן אין בית-מדרש אַרײן. יונגען, שבת-לאָבו-

דאָס שטעטל

סעס, װאָס האָבן אין גאַס פּאַלענט געשפּילט, האָבן דעם פּאַלענט אַװעקגעװאָרפֿן ; באַלעגאָלעט, פֿישערס, װאָס האָבן מיט די װײבער אין גאַס שפּאַצירט, האָבן די װײבער אַװעקגעװאָרפֿן, אין בית-המדרש געקומען. דאָס בית-המדרשל איז װאָס אַ מאָל פֿן'לער און פֿולער געװאָרן און דער דב, פֿאַרטרונקען צװישן די קעפּ, שטײט און זאָגט תּהילים און דער קהל ענטפֿערט אים אָפּ. ער אַ פּסוק, זײ אַ פּסוק.

ייִדן האָבן געװוּסט, אַז זײ האָבן זיך אױף װעמען צו פֿאַרלאָזן. איז אײנעם שלעכט געװען, איז ער צום רב אַרונטערגעגאַנגען, און דער רב האָט אײן ולפֿואה געהאַט — תּהילים. װאָס פֿאַר אַ ייִד עס זאָל נישט זײן, האָט זיך דער רב מיט אים אַנידערגעשטעלט אין װינקל בית-דין-שטוב און האָט אָנגעהױבן מיטן ייִד תּהילים צו זאָגן. און דער ייִד, דערהערנדיק דעם רבס קול, װי עס קומט פֿון אַ צעבראָכן האַרץ, האָט ער זיך אױסגעװײנט פֿאַרן רב אן ן איז אַװעק מיט אַ גרינג געמיט.

אַז דודל איז ױב געװאָרן, האָט ער אױף זיך אַ מצװה גענומען, װאָס ער זאָל זי מקײם זײן אַפֿילו מיטן גרעסטן מסירת-נפֿש, און זאָל די מצװה מאַכן ירשענען מדור לדור, אַז גאָט װעט אים מזכה זײן צו דעם. דאָס איז די מצװה פֿון אַברהם-אָבינו-סנדיקאות, און ער האָט מיט די באַלעבאַטים אָפּגעמאַכט, אַז סגדיקאות געהערט צו אים.

פֿאַר די נשמות פֿון זײן טאַטע-מאַמע האָט ער געקלערט.

ש

דער רב ר' דודל האָט זיך אין זײן שטוב אַרױף און אַראָפּ געדרײט, דעם הױכן שטערן געקנײטשט און פֿון צײט-צו-צײט ביטער אָפּגעקרעכצט. הינדעלע די רביצין האָט פֿאַרשטעלט דאָס געזיכט אין אירע בלײכע הענט, געזעסן אין אַ װינקל בײם אױװן און ביטער געװײנט.

— דוד, אַ מעשה װעל איך מיר טאָן. איך װעל עס נישט קענען אַריבערטראָגן. דו מוזט דאָ זײן אַ קשה-עורף.

— און איך זאָג דיר, אַז עס איז מן השמים. מן השמים לאָזט מען מיך נישט צו צו דעם. װאָס קען איך קעגן דעם טאָן ? מן הסתם דאַרף עס אַזױ זײן. אַ גאַנצע עדה ייִדן זאָלן איבער מיר הונגערן ? די שטאָט װעט חלילן, אונטעוגײן, — זײ האָבן געװײנט פֿאַר מיר, דאָס האַרץ װערט צעשניטן.

— אױ, די בושה, די חרפּה, רבונו-של-עולם, דו קענסט דאָך נישט זען קײן שפֿיכת-דמים.

— אױ, אשה, אשה, מען טאָר נישט זײן קײן נוקם-ונוטר, געדענק, פֿאַרזינדיק זיך, חלילה, נישט.

שלום אַש

— טאַטע אײנציקער — האָט די ייִדענע געקרעכצט, פֿאַרשטעלנדיק זיך דאָס געזיכט אין די הענט, און די גאָלדענע לאַנגע אױרינגלעך האָבן איר נאָכגעבאָמבלט.

דער רב איז צום שראַנק ספֿרים צו, האָט אַרױסגענומען אַ ספֿר און זיך פֿאַרטראַכט.

אין טיר האָט זיך געװיזן יודל מלמד, דער מוהל פֿון דער שטאָט, און האָט די רביצין גערופֿן : „רבי.צין, זײט נאָר מוחל".

די רביצין האָט זיך אױפֿגעכאַפּט.

דער רב האָט עס באַמערקט און האָט אַ װינק געטאָן צו ר' יודלען מיטן פֿינגער : „נו, װאָס, זײ גײען שױן ?"

יודל האָט דעם קאָפּ אַראָפּגעבױגן.

— בײ מיר האָבן זײ געפּועלט, מן הסתם איז עס מן השמים, איך בין נישט ראױ צו דער מצװה.

— רבי !

— איבער מיר זאָלן ייִדן נישט האָבן צו עסן ? מילא, װאָס איז דער חילוק, איך האָב אױף מיר גענומען מצװת הכנסת-אורחים. דאַכט זיך, דאָס װעט מיר קײנער שױן נישט קענען אַװעקנעמען. און דו, יודל, זאָגן זײ דיר אױך אָפּ דאָס מוהלשאַפֿט ?

— איך װײס נישט, מן הסתם, נאָר װאָס איז דער חילוק, אַז אָן אײך, רבי ?

— עס איז דײן חזקה. על-פי דין טאָרסטו זיך נישט אָפּזאָגן, כּל-זמן . . .

פֿון הינטערן פֿענצטער דערהערט זיך פּלוצלינג אַ גערודער. מענטשן קומען אָן. עס װערט אַ געלאַף, אַ געשרײ : „דאָס קװיטל !" דעם בלינדן שוסטערס קול הערט מען אין פֿענצטער :

— רבי, אונדזער רבי, איר װעט אײך אַ שװאַרץ יאָר אױסריכטן !

מען קלאַפּט אין דער טיר, הענט רײסן-אױף, אַנדערע קלאַפּן די טיר צו. שטעקנס פֿאָכן אַהין און אַהער. אַ קנאַק פֿון ערגעץ אַ שױב. עפּעס פֿאַלט אַרײן דורכן פֿענצטער. די רביצין שרײט און ציט דעם מאַן בײ דער קאַפּאָטע. פֿון דרױסן הערט מען : „די קצבים גײען".

דער רב גיט אַ רײס אױף די טיר און גײט אַרױס. די גאַס איז פֿול מיט קעפּ — ייִדן, װײבער, קינדער. עס מישן זיך אױס בונטיקע שנײדערשע היטעלעך מיט סאַמעטענע, שבתדיקע. עס שװאַרצט זיך װי אַ לװיה . . . אַלע לױפֿן, שרײען. ייִדן רײסן זיך בײ די בערד. אײנער האַלט איבערן צװײטנס קאָפּ אַ שטעקן. דער הױכער ייִד שטאַרצט פֿון אַלע אַרױס און מיט די דינע הענט שאַרט ער קעפּ פֿאַר זײנע פֿיס.

— רשעים ! — האָט דער רב געגעבן אַ געשרײ.

דאָסשטעטל

— דער רב, דער רב, — איז געװאָרן אַ געשרײ צװישן עולם, און עס איז שטיל געװאָרן. אַלע האָבן די קעפּ אַראָפּגעלאָזט און געװאַרט אױף עפּעס. יעדער אײנציקער האָט זיך באַהאַלטן הינטער דעם צװײטן, אַז דער רב זאָל אים נישט דערזען.

— ייִדן, װאָס שלאָגט איר אײך, װי די גױים ? — האָט דער רב ביטער געשריען און טרערן האָבן זיך אים געװיזן אין די אױגן.

אַ טרױעריק שטיל-שרױיגן האָט אַלץ צוגעשטיקט, נאָר פֿון דער מאַסע שטומע שװאַרצע קעפּ האָט זיך אַ קול געלאָזט הערן :

— דאָס קװיטל פֿון די סנדיקאות, דאָס קװיטל !

מען האָט זיך אומגעקוקט : װער רעדט ? מען האָט אָבער נישט געקענט דערגײן.

— װאָס װילט איר, אַ קװיטל, נאַט אײך, אַבי זאָל זײן שלום, אײער רבי װיל דאָך אַװדאי אױך דאָס.

קײנער האָט זיך מיט קײן אײן װאָרט נישט אָנגערופֿן.

— אונדזער רבי — האָט דער בלינדער שוסטער אַרױסגעקײכט פֿון עולם אין טרערן — אַ כאָלערע זאָל אײך אַנידערלײגן !

קײנער האָט נישט געװאַגט צו לאַכן.

אין דעם איז אַ קלײן נידעריק ייִדל אַרױס פֿון דער עדה, איז צו צום רב, און פֿאַרגלײזנדיק די אױגן מיט כּװנה, װי ער װאָלט אַ ברכה איבער אַ ספֿר געמאַכט, האָט ער געזאָגט :

— דער רבי װאַרט הינטער דער שטאָט, מיר זײנען געקומען נאָכן קװיטל.

דער רב איז אין שטוב אַרײן. דאָס קלײנע ייִדל, ר' יצחק יודלס, האָט זיך נאָכגעיאָגט נאָכן רב, און חסידים האָבן זיך נאָך אים נאָכגעשטופּט, אָפּגעשטופּט מיט די עלנבױגנס די באַלעבאַטים הינטער זיך.

דער רב איז אין שטוב אײניקע מאָל געגאַנגען אַרױף און אַראָפּ. צום סוף איז ער צוגעגאַנגען צום אָרון קודש, װאָס איז געשטאַנען אין אַ װינקל, האָט אָנגעהױבן ערנסט זיך שאָקלען און געזאָגט :

— עס איז ידוע וגלױ פֿאַר דעם מי שאָמר והיה עולם, אַז נישט פֿון מײן גוטן רצון גײ איך אַװעק פֿון דער מצװה, װאָס איך האָב גענומען מקײם צו זײן, אַפֿילו מיט מסירת הנפֿש. איך טו עס מחמת שלום — און איז צו צום טיש, האָט גענומען אַ פּען אין האַנט אַרײן און אָנגעהױבן שרײבן.

חסידים אַרום האָבן שטיל געשװיגן. פֿון דער צװײטער שטוב האָט זיך געהערט דער רביצינס כליפּעדיק געװײן.

שלום אַש

באַלד האָט זיך דער רב אױפֿגעוקױבן, ר' יצחק יודק'ס איז צו און די האַנט אױסגעשטרעקט נאָכן קװיטל.

— נײן, זאָגט דער רב, און הכנסתיאװיחים װוּ איז ? הינדל, די קאַפּאָטע — האָט ער אַרײנגערופֿן אין דער צװײטער שטוב.

הינדל איז אַרײן מיט אױסגעװײנטע אױגן, איז צו צום קעלײדערשראַנק.

— אשה, איך פֿרײ מיך און לױב גאָט, װאָס ער האָט מיר אײן מצװה צוגענומען און די צװײטע געגעבן, און דו זיפֿצסט און טרױערסט.

די רביצין האָט זי)-י די טרערן פֿון געזיכט מיטן פֿאַױטוך אױסגעװישט.

— קומט, לאָז מען מקײם זײן מצװת דזכנסת-אורחים — האָט דער רב אױסגערופֿן צום עולם, אַרױסקומענדיק אױף דער גאַס, און האָט מיטגעשלעפּט יודל מלמד בײם אַרבל.

— אַנטקעגן דעם רבין — האָט זיך נאָכן רב געהערט ר' יצהק יודלס

און דער גאַנצער עולם האָט זיך הינטער דער שטאָט אַרױסגע-

קול.

לאָזט.

אַלע, דאָס גאַנצע שטעטל, האָט זיך נאָכן רב אױף דעם װעג געלאָזט דעם רבין אַנטקעגן.

פֿון יעדער טיר האָבן זיך מאַנספּערשױנען אַרױסגעלאָזט, געכאַפּט די שבתדיקע קאַפּאָטעס, די סאַמעטענע היטלן, געװעלבער האָבן זיך פֿאַרמאַכט אין מיטן העלן טאָג, טירן האָבן זיך פֿאַרקלאַפּט, און אַלע זײנען אַװעק נאָכן עולם אױפֿן װעג. באַלעבאַטים, דערזעענדיק, אַז דער רב גײט אַנטקעגן, האָבן פֿאַרגעסן זײער שנאה קעגן די חסידים. אין האַרצן האָבן זײ זיך געפֿרײט : אַ רבי קומט אין שטאָט אַרײן, חסידים װעלן קומען אױף שבת, די שטאָט װעט װערן אױפֿגעריכט. זײ האָבן זיך אױך אָנגעטאָן די שבתדיקע קאַפּאָטעס און זיך געלאָזט נאָך דער מחנה. װאָס אַ מאָל איז אַלץ די מחנה גרעסער געװאָרן, באַלמעלאָכעס האָבן אַװעקגעװאָרפֿן די מלאָכה, קרעמער — די קראָמען, און אַלע האָבן זיך געלאָזט אױפֿן קאָנסקער װעג דעם רבין אַנטקעגן. גױים, להבדיל, אױס נײגיריקײט, האָבן זיך אױך אױסגעמישט מיט דער מחנה. פֿון ר' יחזקאלס הױף איז נאָטע אַרױס מיט אַ בריטשקע און װאָגן, די פֿערד זײנען געװען געשפּאַנט אין נײעם געשפּאַן מיטן מעשענעם באַקלאַפּעכץ. ר' יחזקאל מיט די זין און אײניקלעך זײנען געזעסן אין אײן װאָגן. ר' חײם, דער צװײטער שותף, מיט די זין, אײדעמס און אײניקלעך אין צװײטן װאָגן. נאָר אַז

דאָס שטעטל

זײ האָבן, אָנקומענדיק צו דער עדה, דערזען, אַז די גאַנצע עדה גײט צו פֿוס, זײנען זײ אױך פֿון די װעגן אַראָפּ און אין עולם אַרײן.

די פֿעלדער אַרום און אַרום, אַזױ װי װיסנדיק, אַז זײ געהערן צו אײן גאָט, האָבן זיך אַלע אױסגעמישט. און אַ ים פֿון גרינעם גראָז לאָזט זיך װײט אַװעק. אַ װינטל בלאָזט און באַװעגט דאָס גראָז, אײן כװאַליע פֿון אַ גרינעם ים איבערן צװײטן. אין דעם גרינעם ים פֿאַרבלאָנדזשען זיך שמאָלע, אױסגעטרעטענע שטעגלעך. דאָרט אין מיטן די פֿעלדער, פֿאַרבלאָנדזשעט אין גראָז, שטײען הױכע יתומימדיקע בײמער, און מיט דער בושה, אַז גאָט האָט זײ צו נאַרן אַרױסגעשטעלט, װאָס זײ זײנען העכער געװאַקסן פֿון אַלץ אַרום און אַרום, שאָקלען זײ זיך אײנזאַם און דאַװענען ביחוד אין פֿעלד. צװישן די פֿעלדער ציט זיך לאַנג אַװעק דער שטומער װעג, פֿאַרשטעלט פֿון בײדע זײטן מיט אַלײען ליפּן-בײמער. די לאַנצע צװײגן, װאָס אָט ערשט האָבן זײ פֿון זיך זײערע קנעפּ שפּראָצעכץ אַרױסגעצױגן, פֿלעכטן זיך אײן צװײג אין דעם צװײטן אַרײן.

און גאָטס עדה אױפֿן װעג. אױף די פֿעלדער טרעפֿט מען רביס מיט חדר-ייִנגלעך שפּאַצירן ל"ג בעומר אין פֿעלד, די יונגע גבורים מיט די פֿײלנבױגנס אין די הענט זײנען באַלד אַרײן צװישן דער מחנה, אױסגעמישט זיך, און אױך אַקעגן דעם רבין געגאַנגען.

חסידים האָבן זיך באַלד צוזאַמען באַהאָפֿטן, אײנער צום צװײטן. אײנער האָט אַרױפֿגעלײגט די האַנט אױפֿן צװײטנס אַקסל, בײ די הענט זיך גענומען, באַהאָפֿטן זיך און זײנען געװאָרן אַן עדה אין דער עדה. זײ האָבן קײן חילוק נישט געמאַכט צו „משלנו" אָדער ניט „משלנו". װער ס'האָט געװאָלט, האָט זיך בײ דעם גאַרטל אָנגענומען, בײ די הענט זיך פֿאַרבונדן, און האָט זיך צוזאַמענגעהאָפֿן. קינדער זײנען זיך געקומען צו לױפֿן, פֿאַרפּלאָנטעװעט זיך צװישן די פֿיס, בײ די פֿאָטערס גאַרטלען זיך געכאַפּט, בײ די פֿאָטערס קאַפּאָטעס, און נאָכגעשלעפּט זיך. און די עדה איז געװאָרן װאָס אַ מאָל גרעסער און גרעסער, פֿון אַלע עקן האָבן זיך ייִדן צוזאַמענגענומען, באַהאָפֿטן זיך און אָנגעהױבן זינגן, הױך אױפֿן קול

„ברום עם הדרת מלך".

און די קולות האָבן זיך אין אײנעם אױסגעמישט, אַזױ װי די נשמות האָבן זיך צוזאַמענגעגאָסן, און עס איז געװאָרן אײן קול פֿון טױזנט הערצער, און דער קול האָט געקלונגען איבער פֿעלדער און װעלדער און האָט ערגעץ גאַנץ װײט אָפּגעשאַלט

„ברוב עם הדרת מלך".

שלום אַש

אױבן אױפֿן הימל האָט זיך אײן שטיק העל-שײנענדיקער הימל אין אַנדערן אַרײנגעגאָסן. פֿון אַלע עקן װעלט זײנען אָנגעקומען צו שװימען העלזילבערנע, נגידיש-חסידישע װאָלקנדלעך, און אײנס האָט דורכגעשװעבט איבערן צװײטן. אין עק װעלט האָט זיך געכמאַרעט, נאָר דער שװאַרצער װאָלקן איז צערונען, און פֿון זײנע שפּאַלטן האָט די זון אַרױסגעגאָסן מיט ליכט, און די ליכטיקײט האָט אָפּגעגלאַנצט און באַהעלט אַ גרינע בײט אונטן אױף דר'ערד. און די גרינע ליכטיקע בײט האָט געשפּילט צװישן די אַנדערע מאַטע בײטן.

און אַזױ װי אַרנטן אױף דר'ערד, אַזױ האָבן מיט אַ מאָל אױך אױבן די הימלען זיך צוזאַמענגעגאָסן, אײן ליכטיקער װאָלקן האָט זיך געגאָסן אין צװײטן, אױסגעמישט זיך, און זײ זײנען אײנס געװאָרן, ינאָכגעצױגן זיך נאָך דער ערד דעם רבין מקבל פּנים זײן, און אונטן איבער די לאָנקעס האָט אַ װינטל געבלאָזן און געבױגן די גרעזער, און די גרעזער האָבן זיך נאָכגעשאָקלט, נאָכגעבױגן נאָך דער עדה . . . און די אײנזאַמע בײמער אין די פֿעלדער האָבן מיט זײערע צװײגן געשאָקלט, געבעטן עפּעס, געגריסט פֿון דער װײטנס, און אַרום האָט דעם עולמס קול הױך, װײט און ברײט אָפּגעקלונגען

„ברוב עם הדרת מלך".

דער רב מיט די פּאָר באַלעבאַטים זײנען געגאַנגען אין אַ זײט-װעג. זײ האָבן געזען, װי ייִדן העפֿטן זיך דאָרט אײנער אין צװײטן, זײנען אײנס מיטן הימל און ערד געװאָרן, און זײ, די באַלעבאַטים, חברה-מענטשן, אַרױסגעשטופּט, אַרױסגעװאָרפֿן, האָבן זײ עפּעס דרך-ארץ געקראָגן פאַר דעם גרױסן אַחדות, װאָס זינגט . . . און פֿון די באַלעבאַטים האָט מען זיך יעדן מאָל אָפּגעריסן און צו די חסידים אַריבערגעגנבעט זיך.

באַלד איז אָנגעקומען פֿון װעג אָן אַ גרױסער װאָלקן, װאָס האָט אױפֿגעשטײגט פֿון דער ערד אין הימל אַרײן. דער װאָלקן שטױב לױפֿט פֿאָרױס, קומט װאָס אַ מאָל נעענטער און זאָגט עפּעס אָן :

— דער רבי פֿאָרט ! דער רבי פֿאָרט !

און ייִדן, גרױס װי קלײן, האָבן זיך געגעבן אַ לאָז הענדום-פּענדום אין װאָלקן שטױב אַרײן, און אים צעריסן, פֿאַרבלאָזן, און עס האָט זיך אַרױסגעװיזן אַ גרױסער װאָגן. אין װאָגן איז דער רבי אין אַ װײסן, אַטלעסענעם כאַלאַט געװען פֿאַרטונקט צװישן סאַמעטענע קעפּ און פּאות, אַן אַלט--גרױער ייִד, פֿאַרװאָרפֿן די הענט איבערן האַרץ, פֿאַרגלײזט די אױגן אין הימל אַרײן, און דער הױכער אײדעלער אַריסטאָקראַטישער שטערן קנײטשט זיך פֿון צײט-צו-צײט.

— שלום-עליכט !

דאָס שטעטל

און עס האָבן זיך געגעבן אַ צי הענט דאַרע, לאַנגע, בלײכע, פֿעטע, דיקע, רױט-האָריקע און אײדל-גלאַטע — אַ ים הענט, אײנע איז פֿאַרטרונקען געװאָרן אין דער צװײטער ; אײנע אַרױף, די אַנדערע אַראָפּ, און דער רבי האָט יעדן באַזונדער שלום-עליכם אָפּגעענטפֿערט.

צום סוף האָט זיך דער רב צוגערוקט צום רבין, האָט אים די האַנט אױסגעשטרעקט : שלום-עליכם !

— עליכם שלום, װער איז עס ? — האָט דער רבי געפֿרעגט.

— דער רב פֿון שטאָט.

— דער רב פֿ'ן שנזאָט ? אַזױ.

— אין. האָב אײך דאָט קװיטל געבראַכט — זאָגט דער רב, דאָס קװיטל איבערגעבנדיק.

דער רבי האָט די בלײכע האַנט אױסגעשטרעקט נאָכן קװיטל.

— דרײ מאָל ש'ס װעל איך אײך אַװעקגעבן, עס איז מײן מצװה — האָט דער רב געשטאַמלט נאָך אַ קלײנער װײלע מחשבה.

צװישן עולם איז אַ געמורמל געװאָרן.

— צו װעמען פֿאָרסטו ? — האָט דער רבי מיט אַ שמײכל געפֿרעגט, דאָס קװיטל אין בוזעם-קעשענע אַרײנלײגנדיק.

— צו קײנעם נישט.

— צו קײנעם נישט, נו, װעסטו בײ מיר בײם טיש זיצן, — האָט דער רבי געשמײכלט.

דער רב איז נאָך געשטאַנען.

באַלד האָבן זיך צוגערוקט חסידים, האָבן דעם רב אַװעקגעשטופּט אין אַ זײט, און דער עולם האָט זיך װײטער גערוקט מיט די הענט איבער די קעפּ, געדריקט זיך נעענטער צום רבין.

— ייִדן, מיר װעלן מנחה דאַװנען — האָט דער רבי אױסגערופֿן און איז אַראָפּ פֿון װאָגן.

באַלד בײם װעג איז אַ קלײנער געדיכטער װאַלד געשטאַנען. בײמער װי זײ װאָלטן אין אײן גאַרטל געװען פֿאַרפֿלאָכטן. דער רבי פֿאָרױס, דער עולם נאָכן רבין אין די בײמער אַרײן.

עס איז שױן פֿאַרנאַכט געװאָרן. די זון האָט נאָך אין װאַלד אַרײנגעקוקט צװישן די בײמער. װוּ-נישט-װוּ און װען-נישט-װען האָט זי דאָס גרינס צװישן אײן בױם און דעם צװײטן באַגילט. דער קלײנער װאַלד איז שטיל געװען. װי אַ שטילער סוד װאָלט אין אים פֿאַרשטומט געװאָרן פֿון צײטן, צײטן לאַנג . . . די הימלען איבערן װאַלד אין רױטבלױען פֿײער האָבן צניעותדיק זיך װײט אַראָפּגעלאָזט. טיף אין װאַלד האָט אַן אײנזאַמער פֿױגל גערופֿן, גערופֿן נישט װיסנדיק װאָס. דאָרט,

שלום אַש

טיף אין װאַלד, האָט װער אַ בױם אונטערגעהאַקט און דער בױם האָט זײן װידױ הױך צװישן די בײמער אױסגערופֿן . . .

און אַרום װאַלד האָט די גאַנצע װעלט געװאַרט . . .

נאָך ניט פֿאַרטיק איז דאָס גרינס געװען, נאָר עס האָט ערשט אָנגעהױבן צו בליען. די ערד האָט ערשט די בריסטן אױסגעשטעקט, און דאָס גרינס האָט ערשט צו זײגן אָנגעהױבן, צו נאָגן און ציען חיונה. אַלע אַרום האָט ערשט אָנגעהױבן צו לעבן און האָט געװאַרט אױף אַ דערלײזונג, אױף אַ ברכה, אױף אַ תּיקון.

און דער עולם איז פֿאַרװאָרפֿן אין װאַלד. אַ ייִד הינטער אַ בױם, אַ ייִד הינטער אַ בױם. יונגע קינדער הינטער יונגע צװײגלעך, קוסטעס, אַלע האָבן זיך טיף און ערנסט געשאָקלט. דעם רבינס ברכה האָט געקלונגען אין װאַלד, און מיט דער האַנט האָט ער צוגעשאָקלט און געװיזן :

„ברך עלינו ה' אלהינו את השנה הזאת ואת כל מיני תּבואתה לטובה, ותן ברכה על פּני האדמה ושבענו מטובה וברך שנתנו כשנים הטובות, ברוך אתה ה' מברך השנים"ו

און בײ יעדן בױם אַ נשמה, און יעדע נשמה, װאָס איז הינטער איר בױם געשטאַנען, האָט פֿאַר איר בױם געבעטן, און מיט דער ברכה האָט מען דעם תּיקון אױף דאָס גרינס געזען. און די בײמער האָבן זיך מיטגעשאָקלט, װי געװאָלט עפּעס בעטן, זאָגן, נאָר בײמער זײנען שטום, און די נשמה, װאָס שטײט הינטער דעם בױם איז דעם בױמס שליח-ציבור, און דער בױם שאָקלט זיך מיט : אָמן ! אָמן !

אַלץ אַרוע האָט געדאַװנט, געבעטן און געדאַנקט גאָט, און דער הימל האָט זיך גענעענטערט צו דער ערד, די שד — צום הימל. אַן עדה ייִדן, אַן עדה בײמער. די בײמער האָבן זיך מיטגעשאָקלט, אַ צװײג אָן אַ צװײג געקלאַפּט, די גרעזער אַהין און אַהער זיך באַװעגט, די פֿײגל פֿון צװײג צו צװײג געשריען, געקװיטשעט. און דער װידערקול האָט טיף אין װאַלד גערופֿן צװישן די בײמער, און דעם העקערס קול דאָרט האָט טיף אָפּגעקלאַפּט, און די קולות האָבן זיך אױסגעמישט, עס איז געװאָרן אײנס. אַלץ האָט זיך באַהאָפֿטן. און עס איז געװאָרן אײן תּפֿילה, אײן האַרץ, אײן נשמה. און דאָרט, טיף אין װאַלד, איז די שכינה צװישן די בײמער אױסגעצױגן און דאַװנט מיט . . .

די גאַנצע װעלט איז גאָט, גאָט אין דער גאַנצער װעלט דאַװנט.

באַלד איז אַלץ שטום געװאָרן. די בײמער האָבן אױפֿגעהערט צו שאָקלען זיך, דאָס גראָז צו באַװעגן זיך. דאָרט, טיף אין װאַלד, איז דער פֿױגל פֿאַרשטומט געװאָרן אין דער װידער-קול פֿון העקער. די װעלט, װי זי װאָלט זיך אַ מינוט אײנגעהאָרכט. דאָרט, טיף אין װאַלד, איז גאָט,

דאָס שטעטל

און ער הערט זיך אױך אײן צו דעם אַלט-באַקאַנטן ניגון פֿון אַ מאָל, און דעם רבינס קול װײנט אין װאַלד

תּקע בשופֿר גדול לחרותנו ושא נס לקבץ גליותנו . . .

אַלץ אַרום איז שטיל געװען. אַ טונקעלער, טרױעריקער נעפּל האָט דאָרט טיף, װוּ די שכינה רוט, זיך אױסגעשפּרײט, און פֿון דאָרט טיף האָט אַ טרױעריקער פֿאַרגעסענער זום-זום געברומט און געשפּילט איבער װעלדער און פֿעלדער און דער װידער-קול האָט זיך װײט צעגאָסן און פֿאַרטרױט באַהאַלטענע סודות.

גאָטס אַ גרוס איז עט געװען צו זײן כּנסת-ישראל פֿון לאַנגע, לאַנגע צײטן . . .

באַלד האָט דער רבי זײן תּפֿילה געענדיקט. יתומים אונטער בײמער האָבן קדיש געזאָגט, און אפֿשר האָבן אױך בײמלעך קדיש געזאָגט איבער זײערע טאַטעס און מאַמעס, אָדער זײנען די קינדער זײערע חזנים געװען . . .

דער רבי איז צוריק אַרױף אױפֿן װאָגן. מען האָט די פֿערד אױסגעשפּאַנט, ייִדן גאַנצע מחנות, גאַנצע עדות האָבן אין דעם װאָגן זיך אײנגעשפּאַנט. קעפּ זײנען געקראָכן איבער קעפּ, אײנער איבערן צװײטן, איבער די רעדער און אײף די רעדער, און דער װײסער כאַלאַט, פֿאַרטרונקען אין ימים קעפּ און הענט, האָט זיך געטראָגן אין דער הײך, און פֿאַר אים און נאָך אים כװאַליעס קעפּ, כװאַליעס קעפּ מיט אײן קול, מיט אײן שיר :

„ברוב עם הדרת מלך".

און נאָך דער עדה האָט אַ טונקעלער, טרױעריק-ליבער טױ-װאָלקן איבער װעלניעױ אן פֿעלױער גער'וט ארן געזױגן, און געטרונקען יעױן זי געעפֿנט.

דעם רבינס ברכה . . .

און װאָס נעענטער די כװאַליעס קעפּ זײנען צום שטעטל צוגעקומען, האָבן זיך אַלין מ ו-יער מענטשן, ױײבער, אַלטע לײט, קײנדער פֿון שטאָט זיך געלאָזט. די אָנגעקומענע זײנען אין די מאַסן קעפּ פֿאַױשיואונדן געװאָרן, און מיט אײן קול און מיט אײן שיר : ברוב עם הדרת מלך ! — זײנען זײ אין שטאָט אַרײן.

אַ ליבער פֿאַרגעסענער טױ-װאָלקן, װאָס האָט פֿון די װאַסערן אױפֿגעשטײגט, האָט זיך צערטלעך און מיט אַ מוטערלעכער ליבע איבערן שטעטל געלײגט, צו באַשיצן, צו באַװאָרענען, און דער װאָלקן האָט עס געהילט און געטוליעט, און דאָס שטעטל איז ליבלעך אײנגעשלאָפֿן.

װײט אין געסל האָט זיך געהערט אַ קינד װײנען . . .

64

שלום אַש

פֿון ר' יחזקאלס צװײ גרױסע פֿענצטער, װאָס זײנען אין שול-געסל אַרײן, האָבן אין טונקעלן טױ-נעפּל צװײ גרױסע ליכט-פֿלאַמען אַרױסגעדרענגט, און אַ שטיל-פֿאַרטרונקענער ליבער ניגון איז פֿון דאָרט אין געסל אַרײנגעשװוּמען.

דער רבי איז דאָרט אײנגעשטאַנען.

פֿון די װאָכעדיקע בית-המדרש-פֿענצטער, װאָס זײנען געװען קעגנאיבער ר' יחזקאלס פֿענצטער, האָבן אױך זעקס קלײנע ליכטלעך אין דעם טױ-װאָלקן אַרײנגעדרענגט, און אַ קאַלטער, װאָכעדיקער „והוא רחום" פֿון אַן אַלטער שנײדערישער ברוסט האָט פֿון דאָרט זיך אַרױסגעריסן :

„יכפּר עװן ולא ישחית".

און טיף אין געסל, פֿאַרהילט אין נאַכט-נעפּל הערט זיך אַ ייִנגלט לאָבוסדיקע שטימע :

נאַ דיר בלומען, גיב מיר קנעפּ,

נאַ דיר בלומען, גיב מיר קנעפּ !

קאַפּיטל פֿי ! ף

די זומערדיקע פאַרנאַכטן

װי די דרײ װאָכן האָבן אָנגעהױבן אַרײנגנבענען זיך אין שטעטל, איז דאָס זומער-לעבן װי אין מיטן אָפּגעהאַקט געװאָרן. די װעלט אַרום און אַרום האָט אױסגעזען װי אַ פּרינצעסין, װאָס זיצט אין אירע יוםטובדיקע קלײדער און טרױערט נאָך איר געליבטן, װאָס האָט זי פֿאַרלאָזט . . . אַ װינטל בלאָזט און װײעט איבער די גרעזער, שאָקלט זײ אַהין, שאָקלט זײ צוריק. דאָס בלעטל אױפֿן צװײגל, דאָס גרעזל אין דער ערד װײנען אין זיך פֿאַר דער גאַנצער װעלט.

ליבע זומערדיקע פֿאַרנאַכטן ! פֿון באַהאַלטענע װעלטן קומען זיך צו ציען איבערן הימל שטיקער ליכטיקע, שטיקער טונקעלע װאָלקנס, מישן זיך צוזאַמען טיף אַין ברײטן האָריזאָנט פֿון הימל. די הערלעכע ליכטיקײטן מיט די טונקעלע װאָלקנס װערן באַהאַלטן הינטער בלױע פֿאָרהאַנגען. ליכט פֿאַרװיקלט אין ליכט הענגט ברײט און װײט איבערן װאַסער און שפּיגלט זיך אָפּ אין זײנע ליכטיקע, געשליפֿענע כװאַליעס. און די כװאַליעס גײען, אַ כװאַליע נאָך אַ כװאַליע, װי זײ װאָלטן דאָס האַרץ אױסגערעדט אײנע פֿאַר דער אַנדערער. װײט, װײט נײגט זיך דער הימל אַראָפּ אין װאַסער אַרײן, און דאָס װאַסער גײט אין הימל אױף. דער הימל מיט דעם װאַסער גיבן זיך דעם ערשטן, ליבן אומשולדיקן קוש און גײען זיך שלאָפֿן לײגן אין געדיכטן װאַלד, אין שװאַרצן װאַלד, אין עק װעלט . . .

ליבע זומערדיקע פֿאַרנאַכטן אין שול-געסל ! טונקל-טרױעריקע נעפּלען װיקלען אײן דאָס שטילע געסל, װי זײ װאָלטן עס װעלן פֿאַרהױלן פֿון מענטשנס אױגן. אין עק װעלט פֿון געדיכטן װאַלד שימערט נאָך אַרױס דאָס לעצטע ביסל רױטלעכקײט, פֿאַרזונקען און פֿאַרטונקען צװישן בלױע ימים װי אָפּגעריסענע, פֿאַרגעסענע אינדזלען. פֿון די פֿענצטער פֿון דעם אַלטן בית-המדרש װינקט אַרױס אַ ליכטל, און דעם פּרושס קול װײנט אין געסל, און קלאָגט זיך פֿאַר דער מאַמע-נאַכט . . . און די מאַמענאַכט נעמט מיט זײן געװײן און פֿאַרטרינקט עס אין באַהאַלטענע װעלטן,

שלום אַש

און מישט עס אױס, און עס װערט אײן טאָן מיטן נאַכט-כאָר ; די זשאַבעס אין װאַסער האַלטן אים מיט צום טאַקט. פֿון שװאַרצן װאַלד קומט צו ציען אַ פֿאַרגעסן זשומען. און די נאַכט נעמט די קולות אַלע אין זיך אַרײן, און װערט פֿאַרטרונקען מיט זײ אױף דעם שװאַרצן װעג צום בית-עולם צו . . . פֿון רבינס פֿענצטער דרינגען אַרױס צװײ גרױסע ליכט. דער רבי אין װײסן כאַלאַט דרײט זיך אײנער אַלײן אַרױף און אַראָפּ איבער דער שטוב, און יעדן מאָל, װען דער װײסער כאַלאַט גײט פֿאַרבײ די צװײ פֿענצטער, לױפֿט װער דורך איבערן װײסן פּלױט, װאָס איז אַנטקעגן די פֿענצטער. פֿאַר טיר און טױער זיצן האַלבנאַקעטע ייִדן, באַלעבאַטים, באַלעבאָסטעס, באַלמעלאָכעס, אָנגעהאָרעװעטע פֿון אַ גאַנצן טאָג, און כאַפּן אַ ביסל פֿרישע לופֿט. קלײנע מײדלעך שפּאַצירן צוזאַמען פֿאַר דער טיר, אָננעמענדיק זיך בײ די הענט, און זינגן הױך אױפֿן קול :

גײט דער גראַף אין װאַלד אַרײן,

טרעפֿט ער אַ מײדל בײם בױם שטײן.

— מײדעלע, מײדלשי, װאָס טוסטו

אין װאַלד אַלײן ?

איך בין געגאַנגען אין װאַלד אַרײן

און װײס נישט װוּ אַהײם צו גײן.

אױפֿן פּלױט פֿון חנה-שרהלעס גאָרטן, װאָס די צװײגן מיט באַרנעס שטײגן פֿון דאָרט אין מאַרק אַרײן, קלעטערן די חדר-ייִנגלעך. זײ כאַפּן אָן די צװײגן און רײסן פֿון זײ אומצײטיקע אױבס. דער סעדער לױפֿט אַרױס, די קינדער אַנטלױפֿן, נאָר אײנס, נעבעך, איז הענגען געבליבן אױפֿן פּלױט. דער סעדער כאַפּט אים אַראָפּ דאָס היטל, און דאָס ייִנגל שטײט און קראַצט זיך און װײנט. ער האָט מורא אַהײם צו גײן צו דער מאַמען. קי גײען אַהײם פֿון דער פּאַשע, דער שעפֿער שפּילט אױף דער פֿישטאַלקע, באַלעבאַטים דערהײבן זיך פֿון די ערטער און פֿירן דאָס זײעריקע אין די שטאַלן. פֿון ערגעץ פֿאַר אַ הױז הערט זיך אַ האַרמאָניקע שפּילן. דאָרט זיצט סטעפּאַן, דער אײנציקער גױ אין געסל, מיט זײן מײדל און שפּילט ליבע-לידער, און דאָס קול פֿון דער האַרמאָניקע מישט זיך אױס אין אײנעם מיטן פּרושס װײנענדיקן ניגון. און עס װערט אײן טרױעריקער, האַרץ-רײסנדיקער ניגון, װאָס װערט פֿאַרטרונקען װײט אין געסל . . .

ליבע זומערדיקע פֿאַרנאַכטן אין שול-געסל ! דאָרט װײט צום שװאַרצן װעג צו, צום בית-עולם, שפּאַצירן אַרום בית-המדרש בחורים אין די זומערדיקע לײכטע שניט-רעק. עס שפּאַצירן באַלעבאַטישע מײדלעך אין

דאָס שטעטל

די זומערדיקע קרעטאָנענע קלײדלעך. די בחורים אױף אײן זײט, די מײדליך אױף דער צװײטער זײט. שיקט אַ בחור אַריבער אַ פֿאַרשעמטן בליק אױף דער צװײטער זײט, װיל געפֿינען די כּלה, װאָס איר גאָלדענעם זײגער טראָגט ער אױף זײן זשילעט ; ער פֿאַרשעמט זיך, און דאָס האַרץ קלאַפּט אין אים . . . װיל אַ מײדל װאַרפֿן אַן אױג צו די בחורים, כּדי צו געפֿינען איר חתן, פֿאַר װעלכן זי העפֿט איצט אױס אַ תּפֿיליןבײטעלע, שעמט זי זיך פֿאַר די חברטאָרינס. איר האַרץ קלאַפּט אין דער שטיל, און דאָס לײכטע קאַפֿטנדל באַװעגט זיך . . .

ליבע זומערדיקע פֿאַרנאַכטן אין שול-געסל ! הײנט זײנען אָבער די „דרײ װאָכן", הײנט טאָר מען קײן ליבעס ניט שפּילן, האָט מען עס אָפּגעלײגט אױף שבת-נחמו . . . נאָר די נעפּלען, װאָס הילן דאָס שטעטל אײן אין ליבע, טרױעריקע סודות, װעקן אין דער שטיל אַ געהײמע ליבע . . . און די ריחות טראָגן זיך פֿון יענער זײט פֿעלדער און דערפֿרישן דאָס האַרץ . . . די ברוסט װערט פֿול, און עס װערט עפּעס אַזױ לײכט, אַזױ ליב, אַזױ זיס, און עס װילט זיך אַזױ זײן געטוליעט, געליבט ! אױ, טאַטע אין הימל !

ליבע זומערדיקע פֿאַרנאַכטן אין שול-געסל ! װער עס האָט אײך געהאַט, װער עס האָט אײך פֿאַרלױרן . . .

אױף דעם שװאַױצן װעג, צום בית-עולם צו, װײטער אַראָפּ אין שולגעסל האָט זיך די װעלט דאָס געזיכט אײנגעטוליעט אין האַרץ פֿון דער נאַכט, אין די נאַכט אין האַרץ פֿון דער װעלט, און בײדע האָבן זיך באַהעפֿט, און דאָרט װײט, טיף אין װאַלד זיך פֿאַרבלאָנדזשעט און זיך שלאָפֿן געלײגט אין געדיכטן װאַלד.

אױף דעם שװאַרצן װעג, צום בית-עולם צו, שטײען אַלטע, אָפּגעלעבטע טאָפּאָלן, װי װילדע לצים, מיט אָפּגעהאַקטע פֿיס און הענט. זײ שטײען װי גילגולים פֿון רוחות, װי אָנגעקומענע פֿון פֿאַר ששת ימי בראשית, װי שטומע עדות פֿון אָנהײב װעלט ביזן סוף װעלט . . . נאַכט, צװעלף אַ זײגער, קומען צו גײן „הױכע דײטשן מיט לאַנגע בײטשן", און שטעלן זיך הינטער די טאָפּאָלן און ציען פֿון זײערע צװײגן די ליבסטע, האַרץ-נאָגנדיקע ניגונים, ציען, ציען בײם האַרץ, און פֿאַרנאַרן מענטשן מיט זײערע געזאַנגען אין װיסטע זומפּן . . .

אין פֿעלד, אין גראָז ליגן קופּקעלעך חסידים, הינטער דער שטאָט, און זינגען דעם יאושדיקן :

שלום אַש

שוכני בתי חומר,

למה תּשאו עין ?

ױתרון אדם מן הבהמה — אין !

מיטן ניגון פֿון דעם חזן, װאָס מען האָט אים לעבעדיקערהײט אין קבר באַגראָבן. און דאָס קול קלינגט איבער די קברים, װאָס שטײען אױפֿן בערגל, און די קברים, אױסגעמישט מיט גאָטס ערד, פֿאַרטרונקען אין ימים גרינס, לעבן דאָ זײער שטיל, שװײגנדיק לעבן. עס שװײגן די טױטע בײנער אין די פֿיר אײלן פֿון קבר, װאָס האָט איבער זיך נאָר אַ פּיצל הימל. דאָס װינטל בלאָזט איבער זײ, אױסגעמישט מיט דער ערד, גיבן זײ פֿון זיך דאָס לעבעדיקע גרינס אַרױס. אָט זײנען די בײנער צוגעקומען צום אמתן תּכלית, צום לעצטן סוף פֿון לעבן, פֿון פֿאַרן אײביק און פֿון נאָכן אײביק . . . און די גאַנצע װעלט האָט זיך געאײניקט, דאָס לעבעדיקע מיטן טױטן, דער הימל מיט דער ערד, יעדער גרעזל, יעדער בײמל, און עס איז אײן לעבן, אײן װעלט, אײן גאָטס געװאָרן . . .

פֿון דער צװײטער זײט װעג שפּיגלט זיך אָפּ דאָס װאַסער אין דער נאַכט, װי אַ צװײטע װעלט זעט עס אױס פֿון דער װײטנס. קלײנע ליכטלעך פֿון די בערלינקעס, װאָס רוען אין װאַסער איבער נאַכט, דרינגען טיף אין װאַסער אַרײן, און זײ זעען אױס פֿון דער װײטנס, װי גרױע, טונקעלע חיות זײנען מיט די לאַפּעס אין דער שװאַרצער נאַכט אײנגעזונקען געװאָרן, און קענען נישט מער אַרױס. די ליכטלעך, די אױגן אין זײערע שטערנס, דרינגען אָהער פֿון דער װײטנס און בעטן הילף . . .

און אױף דעם שװאַרצן װעג, טיף דאָרט אין דער נאַכט, האָט גאָט זיך דאָס פּנים אין בײדע הענט פֿאַרשטעלט . . . און זײנע צװײ גרױסע טרערן, װאָס ער װײנט אױפֿן חורבן בית-המקדש, האָבן אױף דער ערד זיך אַראָפּגעגאָסן און אַלץ פֿאַרטונקט און פֿאַרטרונקען . . .

אױפֿן שװאַרצן װעג צום בית-עולם צו אין דער טונקעלער נאַכט שפּאַצירן אַ ייִנגל מיט אַ מײדל : גבריאל, דעם רבינס זון, דער ממלאמקומו, און לאהלע, ר' יחזקאלס ייִנגסטע טאָכטער.

זי האָט אים געזען דורד אַ שפּאַלט פֿון דער טיר דעמאָלט, װען זײן פֿאָטער איז בײ זײ אײנגעשטאַנען. פֿאַרטאָגס, װען זי איז נאָך אין איר בעט געלעגן, האָט זי דערהערט פֿון אַן אָפֿענעם פֿענצטער זײן קול. ער לערנט און זײן קול איז אַרױס דורכן פֿענצטער און אױסגעמישט זיך מיט דעם ריח פֿון די יונגע גרעזער, װאָס האָבן זיך פֿון דעם נאַכט-טױ געװעקט ; ער איז אַרײן מיט דעם בלומען-געשמאַק, און איז פֿאָר איר

דאָס שטעטל

69

געזיכט פֿאַרבײגעפֿלױגן און געװינקט איבער איר, און איר ברוסט האָט זיך פֿון זיך געהו'בן און געועקט זין- . . . און פֿו,י די מאָלט אָן הט זי געבענקט נאָך זײן אײזײל, מעיאכימדיק געזיכט, ױאָס האָט װי אַ ליכטיקע לבנה פֿון זײין טיפֿן שטרײמל אַרױסגעשײנט, נאָר יױ האָט נישט געװוּסט דעױפֿון. זי האָט פֿון גאָרנישט געװאָלט װיסן, נאָר יעדן פֿאַרנאַכט האָט זי זיך אין שול-געסל זטפּאַזנירט . . . עט האָט זי עפּעס געצױגן אַהין, צו די „הױכע דײטשן מיט די לאַנגע בײטשן", די װאָס שפּילן און ציען די ניגונים פֿון די טאָפּאָלן-צװײגן, און האָבן זי געצױגן טיפֿער אַרײן, טיפֿער אין שװאַרצן װעג אַרײן, טיפֿער און טיפֿער . . . אים אָבער האָבן יײי אױך געמוזט ציען, און ער האָט זיך אױך געמוזט לאָזן פֿאַרפֿירן . . .

און זײ האָבן נישט געזען, װי זײ פֿאַרקריכן זיך. די נאַכט איז געפֿאַלן איבער זײערע קעפּ און האָט זײ אין זיך אַרײנגענומען, באַװעבט זײ מיט פֿינצטערניש הינטער זיך און פֿאַרשטעלט זײ פֿון מענטשנס אױגן. די טױטע נגצבות אױפֿן בערגל זײנען עדות געװען, אַז די קינדער האָבן צװישן זיך קײן װאָרט נישט גערעדט, נישט בײ דער האַנט זיך אָנגענומען, נאָר ער פֿון אײן זײט װעג, און זי פֿון דער צװײטער זײט װעג האָבן זיך געלאָזט נאָכציען נגוו די שטומע, האַרץ-אָנציענדיקע ניגונים, װאָס די „הױכע דײטשן מיט די לאַנגע בײטשן" האָבן מיט זײערע דינע, לאַנגע פֿינגער פֿון די אַלטע טאָפּאָלן-בײמער אַרױסגעצױגן. אָט די ניגונים האָבן אין זײערע העוצער אָפּגעקלונגען, װי אױף סטרונעס, און האָבן די קינדער אַלץ געצױגן צו זיך, געצױגן שטום, און געשפּילט שטומע, סודותדיקע טענער אױף די האַרץ-סטרונעס אין דער שטיל . . . אין דער שטיל . . .

און די נאַכט איז געפֿאַלן איבער זײ, און די טױ-װאָלקנס האָבן געשװעבט פֿאַר זײ, און הינטער זײ.

און אַלץ אַרום איז פֿול מיט ליבע. דער הימל און די ערד ליגן אין אײנעם געאָרעמט, פֿאַרװאָרפֿן אין !יואַלד, די נאַכט אין דער װעלט, די װעלט אין דער נאַכ , און שמעקקעדיקע ריהות קומען זיך צו טראָגן פֿון די אַרומיקע פֿעלדער, װײען איבערן פּנים, און דערצײלן שטומע סודות, װאָס מען טראָגט בײ זיך אין האַרץ אַרום און װאָס מען זאָגט זײ קײן מאָל ניט אַרױס . . .

און די ברוסט באַװעגט זיך שטיל, פאַמעלעך, און בענקט נאָך עפּעס, און אַ בענקעניש ליגט אױף אַלץ אױסגעגאָסן, די גאַנצע װעלט בענקט, נישט צו װיסן אַלײן נאָך װאָס, נאָך װען . . .

אין געדיכטן װאַלד ליגט גאָט אין שװאַרצן מאַנטל געהילט, און בענקט נאָך זיך אַלײן און נאָך דער װעלט . . . אין עק װעלט, װוּ דאָס

שלום אַש

לעצטע רױטע אױג זינקט אין די בלױע, שװאַרצע ימים, קושט זיך דער טאָג מיט דער נאַכט, און זײ בענקען נאָך זיך און נאָך דער װעלט . . .

אין מיטן האָריזאָנט בלאָנדזשעט אַ ליכטיקע לבנה, ים-אױס, יםאײן, און בענקט . . . דער קלײנער בית-עולם באַהאַלט זיך אין זיך און בענקט . . .

און דאָס ייִנגל און דאָס מײדל לאָזן זיך נאָכציען נאָך די פֿאַרגעסענע ניגונים . . .

אַ ביסל װײטער איז דאָס װאַסער, און די נאַכט-לאַמטערנדלעך דרינגען זיך אין דער טיפֿעניש פֿון װאַסער און דערצײלן זײ מעשיות פֿון אַנדערע װעלטן.

דאָס ייִנגל מיטן מײדל גײען נאָך און לאָזן זיך פֿאַרפֿירן נאָך די פֿאַקלדיקע לאַמטערנדלעך.

זײ זײנען צום װאַסער אָנגעקומען, בײם ברעג זיך געזעצט.

עס האָט זיך פלוצלינג קלינגען געהערט.

און דאָס קלינגען האָט מיט אימה פֿון גאַנץ װײט אָפּגעקלונגען, װי אַ מאַמע װאָק'ט אין דער פֿינצטערער נאַכט זיך געקלאָגט : געװאַלד, מען האָט מיר שלעכטס געטאָן ! געװאַלד, מען האָט מיר שלעכטס געטאָן !

דער הימל צום שטעטל איז מיט אַ מאָל ליכטיק געװאָרן, װי אַ רױט-ברענענדיקע, ליכטיקע כמאַרע פֿון אַ ליכטיקן ים איז געקומען צו ציען פֿון אַ פֿרעמדער װעלט, האָט פֿאַרבלאָנדזשעט אינעם פֿינצטערן נאַכט-ים אַרײן, און האָט אַ האַלבן הימל באַלױכטן. צי האָט נישט אַ מעכטיקע האַנט אַ שטיק נאַכט פֿון דער הײך אַראָפּגעװאָרפֿן און דער װעלט דעם אָפֿענעם הימל געװיזן ? צי האָט זיך אפֿשר דאָך די זון אײן מאָל אין לעבן טועה געװען, און אַנשטאָט אין אַ פֿרעמד לאַנד צו גײן, איז זי פֿאַר דער צײט צוריק געקומען ? און אונטן אױף דער ערד פֿלאַקערט זיך, אײן װאָלקן פֿײער קױלערט זיך אין צװײטן אַרײן און זײ פֿלאַמען אין אײנעם, שטײגן אין הימל אַרײן און צינדן אַ שטיק הימל אונטער. ערד, לופֿט און הימל קושן זיך צוזאַמען אין אײן פֿלאַםפֿײער. עס האָט פֿון דער װעלט דעם נאַכט-שלײער אַראָפּגעריסן און צוריק טאָג געמאַכט . . . פֿון דער װײטנס הערן זיך װײנענדיקע קולות, און דער שטאָט-גלאָק קלינגט און קלינגט מיט אַ געװאַלד, װי אַ מאַמע װאָלט זיך געקלאָגט : געװאַלד, איר האָט מיר שלעכטס געטאָן 1 געװאַלד, איר האָט מיר שלעכטס געטאָן !

דאָסשטעטל

דאָס ייִנגל מיט דעם מײדל זיצן בײם ברעג װאַסער. ליכטיקע שטראַלן פֿאַלן אַרײן און באַלײכטן דאָס װאַסער פֿון יענער זײט. אן ן פֿון דאָרט, פֿון װאַנען דאָס װאַסער ברענט זיך, קומען צו שװימען ליכטיקע כואַליעס און סודן אײן אין דער שטיל די איבעריקע כװאַליעס װאָסדאָרט דאָרט זיך אָפּ. דאָ ליגט די נאַכט אױסגעצױגן איבערן װאַסער. עפּעס װאָס פליאַסקעט זיך שטיל אין אים . . . מתים גײען אױף פֿון דעם בית-עולם, קריכן אַריבער דעם פלױט און זײ זײנען טובל זײערע נשמת אין װאַסער, אײדער זײ שטײגן אױף אין הימל אַרײן צום בית-דין של מעלן'.

און דאָס װאַסער גיסט זיך אין דער שטיל, װאַשט די נשמות, װאַשט זײ אָפּ פֿון זינד, און די מתים שװימען מיט די כװאַליעס װאַסער אין שװאַרצן װאַלד אַרײן, אין הימל אױפֿצושטײגן . . .

און פֿון יענער זײט פֿלאַקערט די װעלט. זײלן פֿײער אין זײלן פֿײער שטײגן אײנער נאָכן צװײטן אין הימל אַרײן, און צינדן אָן די לופֿט, דעם הימל, און זײער פֿײערדיקער גלאַנץ שפּילט אױף די כװאַליעס . . .

דורך באַהאַלטענע װעגן זײנען די קינדער אין שטאָט צוריק געקומען.

האַלב-נאַקעטע װײבער, נאַקעטע קינדער, כאַפּנדיק דאָס ביסל אָרעמקײט, פּעק בעטגעװאַנט, װער אַ קישן, װער אַן עמער מיט שטוב-זאַכן, מיט אימהדיקע געװאַלדן, מיט פֿונאַנדערגעלאָזענע האָר, לױפֿן זײ פֿון פֿײער, גאַס-אױס, גאַס-אײן. קלײנע קינדער, האַלטנדיק זיך אָן די מאַמעס שירצן, גרעסערע, העלפֿנדיק דער מאַמען די פעקלעך טראָגן, לױפֿן אין דער שװאַרצער װעלט אַרײן, מיט געװאַלדן, מיט געװײן. און דאָס פֿײער לױפֿט זײ נאָך, אַרױסשטעקנדיק נאָך זײ זײנע צונגען. מאַמעס טראָגן זײגנדיקע קינדער אין די קישנס, ברידער — קלײנע שװעסטערלעך, שװעסטער — קלײנע ברידערלעך. מען לױפֿט מיט זײ אין פֿרעמדע שטיבער, זײ אַװעקצולײגן אין פֿרעמדע בעטן, מיט פֿרעמדע קינדער. דאָס פֿײער יאָגט די מענטשן פֿון די הײזער, טרײבט זײ אַרום װי װילדע רוחות און טראָגט זיך פֿון דאַך צו דאַך. דאָס פֿײער, אַן אומגעהײערע װילדע חיה מיט ברײטע, װײטע ברענענדיקע לאַפּעס, איז געקומען צולױפֿן פֿון װיסטע מדבריות און האָט זיך איבערן שטעטל געלײגט, צו פֿאַרניכטן אַלע, אַלץ . . . ייִדן, גױים שלעפּן עמערלעך װאַסער, גײען מיט אַ געװאַלד און גיסן דאָס װאַסער אין פֿײער אַרײן : דאָס פֿײער טרינקט עס אױס מיט אַ לעכערדיקן קנאַק און טוט זיך װײטער דאָס זײניקע. טײל מענטשן, נישט צו װיסן װאָס צו טאָן, כאַפּן פֿענצטער, טירן און לױפֿן דערמיט אין דער װעלט

שלום אַש

אַרײן. װילדע מאַמעס לױפֿן אין פֿײער מיט צעװאָרפֿענע האָר, פֿאַרװאָרפֿענע קלײדער. זײ לױפֿן און שרײען : „מײנע קינדער" !

װילדע, פֿאַרלאָזטע נאַקעטע קינדער לױפֿן איבער דער גאַס, שלעפּנדיק פּעקלעך און שרײען : „מאַמע ! מאַמע !

און די אַלע קולות װערן פֿאַרטרונקען אין אײנעם אינעם קנאַק פֿון פֿײער, און פֿײער שיקט זײנע צונגען פֿון דאַך צו דאַך און לאָזט איבער נאָך זיך אײן חורבה נאָך דער אַנדערער.

אין די חורבות בלײבן שטײן הױכע, שװאַרצע קױמענס, עדות אױף דעם אומגליק, װאָס דאָס פֿײער האָט אָנגעמאַכט. טײל באַלעבאַטים, כאַפּנדיק װער אַ האַק, װער אַ לאָפּעטע, האַקןן די װענט, רײסן די דעכער פֿון זײערע אײגענע הײזער. זײ האַקן אָן רחמנות, װי עס װאָלט אין זײ אַרײנגעקומען אַ װילדער גײסט צו מאַכן אַ תּל פֿון אַלץ, אַלץ חרוב צו מאַכן.

אײנער ברעכט מיט בלױזע הענט די שױבן און לױפֿט דערנאָך מיט צעבלוטיקטע הענט איבער דער גאַס. דאָס פֿײער אָבער װערט ניט שטילער. די בײזע, פֿײערדיקע לאַפּעס ציט עס פֿון דאַך צו דאַך, און מיט אַ בײזן קנאַק, װי ס'װאָלט געװאָלט פֿאַרשטומען דאָס געװײן פֿון די קינדער, פֿון די מאַמעס, פֿונעם עולם, ברעכט עס אײן שטוב נאָך דער אַנדערער. די אַלע קולות נעמען זיך צונױף צוזאַמען און הײבן זיך אױף ביזן הימל אַרײן . . . און דער שטאָט-גלאָק האָט אַלץ גאָכאַנאַנד געקלונגען און געקלונגען, װי ער װאָלט געװאָלט בײם פֿײער רחמנות דערװעקן, װאַרפֿן זיך צו זײנע פֿיס אָדער קלאָגן זיך פֿאַר דער געהײמער קראַפֿט אױף דעם חורבן, װאָס דאָס פֿײער האָט אָנגעמאַכט . . .

באַלד איז געװאָרן אַ געשרײ : „די שול ברענט, די שול !"

און עס האָט זיך אָנגעהױבן אַ געלױף פֿון אַלע זײטן. טאַטעס האָבן די הױזגעזינטן אַװעקגעװאָרפֿן, מאַמעס — די זײגנדיקע קינדער, אַלע האָבן זיך אַרום דער קלײנער שול אַרומגעשטעלט. אירע הױכע פֿענצטער, װאָס זײנען געװען קעגנאיבער דעם פֿײער, האָבן װי ליכטיקע לאַמטערנעס געלױכטן. ייִדן האָבן געקרעכצט, די האָר פֿון קאָפּ געריסן ; װײבער האָבן אַרום אירע בריענדיקע װענט אַרומגעשטעלט זיך, װי זײ װאָלטן זײ װעלן מיט זײערע שירצן פֿאַרשטעלן. אַ פּאָר ייִדן זײנען געשטאַנען און געגאָסן עמערלעך װאַסער אױף די הײס-אָנגעברענטע װענט. דאָס פֿײער האָט עס מיט אַ קנאַק אױסגעטרונקען און גענומען זיך דאָס זײניקע טאָן.

גױים זײנען אָנגעקומען צו לױפֿן מיט באָסאַקעס און העק, זײנען אַרױף אױף דעם שול-דאַך און גענומען אים רײסן פֿון די װענט. ייִדן האָבן זײ בײ די פּאָלעס אָנגעכאַפּט, געבעטן רחמנות. די באָסאַקעס האָבן דאָס

דאָס שטעטל

דעכל צעפֿליקט, געריסן, און יעדער שטיק בלעך, װאָס מען האָט פֿון דאַך אַראָפּגעשלײדערט, האָט פּאַסן געריסן פֿון די ייִדישע הערצער.

אין דעם, איז דער רב אָנגעקומען צו לױפֿן און מיט גרױס געװײן איז ער צוגעלאָפֿן צו די שול-טױערן. ער האָט פֿאַרהאַקט די טירן, די לאָדן און האָט זײנע דאַרע, בלײכע הענט אױסגעשטרעקט, אַװעקשטופּנדיק דעם משחית. דאָס פֿײער איז דורך דעם דאַך געקראָכן, און באַלד איז געװאָרן אַ גרױס געװײן און געשרײ : דער דאַך ! און ייִדן האָבן די טירן אױפֿגעפּראַלט, די פֿענצטער אױפֿגעהאַקט און אין שול אַרײן. דאָ האָט שױן דער דאַך אַרום און אַרום געפֿלאַקערט. אין פֿײער האָט זיך געהערט, װי באַלקנס פֿאַלן אײנער אױף דעם צװײטן. דאָס ברענענדיקע פֿײער האָט מיט אַ מאָל מיטן קאָפּ קאַפּױער זיך געשטעלט און פֿון אונטן-אױס זײנע צונגען געשיקט, געשאָסן מיט ברענענדיקע פֿונקען, מיט שטיקער פֿײער אין דער װעלט אַרײן. פֿון אַן אױפֿגעהאַקט פֿענצטער האָבן זיך אַ ריס געטאָן רוחות שװאַרצער רױך, אײן רוח איז אין צװײטן מיטן קאָפּ אַרײן, און האָבן זיך געריסן דורכן אױסגעהאַקטן פֿענצטער אין פֿײער אַרײן. אױף אַ מינוט האָבן זײ פֿאַרשװאַרצט דאָס העלע ברענענדיקע ליכט, באַלד אָבער האָט דער רױך זיך דורכגעבראָכן אַ װעג און איז מיט אַ קנאַקערײ אַרױס פֿון פֿײער אין הימל אַרײן. און אין דעם געדיכטן שװאַרצן רױך פֿון אױפֿגעהאַקטן פֿענצטער זײנען געפֿלױגן ברענענדיקע פֿונקן, האָבן זיך געטראָגן שטיקער פֿײער. און דורכן אױפֿגעהאַקטן פֿענצטער האָבן אָנגעהױבן אַרױסכאַפּן זיך ייִדן, אין דעם שװאַרצן רױך און אין די שיסנדיקע פֿונקן, אַרױסראַטעװנדיק װער אַ האַלב-נאַקעטע ספֿר-תּורה, װער אַן אַלטן טליענדיקן טלית, װער אַ שטיק לײכטער און װער אַ ברעט פֿון אַרין-קודש, און זײנען דערמיט אין דער שװאַרצער נאַכט אַנטרונען געװאָרן.

די שול האָט געפֿלאַקערט. אײן װאַנט איז אַרױף אױף דער צװײטער. פֿון אינעװײניק האָט זיך יעדן מאָל געהערט, װי דאָס פֿײער װאַרפֿט פֿון דער הײך מיט אַ נצחון באַלקעס, קלעצער, ברעטער אײנס אױף דאָס צװײטע און עסט זײ מיט זײנע פֿײער-צונגען. און אַרום איז אַ ביטערלעך געװײן פֿון די אַרומיקע װײבער, קינדער אין מענער. מען קרעכצט, מען שרײט, מען ברעכט די הענט. און דער שטאָט-גלאָק האָט אַלץ געקלונגען און געקלונגען, װי ער װאָלט געװאָלט בײם פֿײער רחמנות דערװעקן, װאַרפֿן זיך פֿאַר זײנע פֿיס, אָדער קלאָגן זיך פֿאַר דער געהײמער קראַפֿט. דאָס פֿײער אָבער האָט די אַלע קולות אין זיך אַרײנגענומען און אין אײנעם אָפּגעקנאַקט. דאָס איז געװען אַ נצחון-געשרײ פֿונעם משחית, װאָס איז געקומען די גאַנצע װעלט צו פֿאַרניכטן . . .

שלום אש

גרױ און ערנסט איז דער טאָג אַרױס אױפֿן הימל. װײט אױפֿן האָריזאָנט האָט דער מאָרגן-שטערן בלוטיק געפֿלאַקערט אין אײן העלישן שפּיגל, און זײן רױטער גלאַנץ האָט זיך אָפּגעגלאַנצט אין די גרױע װאַסערדיקע כװאַליעס פֿון הימל. עס האָט אױסגעזען, װי גרױע כװאַליעס װאַסער זײנען געקומען צו שװימען פֿון פֿרעמדע ימים, פֿון ליכטיקע װעלטן, און האָבן אײנע נאָך דער צװײטער אין הימל פֿאַרבלאָנדזשעט. און דער מאָרגן װאַשט דעם נײ-געבױרענעם זון, דעם יונגן טאָג, װאָס שטײגט אַרױס פֿון די גרױע כװאַליעס װאַסער, װאַשט אים כװאַליע-אױס, כװאַליע-אײן, אַז ער זאָל שײנען, באַלײכטן הימל און ערד.

און די גאַנצע װעלט האָט זיך געװעקט פֿון דעם ליבן שלאָף, די גרעזלעך, נאָך פֿאַרטרונקען אין נאַכט-טױ, האָבן אָנגעהױבן זיך ציען קעגן דער זון ; בלומען האָבן אױפֿגעעפֿנט זײערע אײגעלעך, זײערע מײלכעלעך, און האָבן פֿון זיך אַרױסגעהױכט דעם בלומען-ריח, מיט װעלכן זײ האָבן זיך אַ גאַנצע נאַכט אָנגעטרונקען. אַלץ, אַלץ האָט זיך געװעקט, די װעלט האָט פֿון זיך אַראָפּגעװאָרפֿן דעם נאַכט-שלײער, די נאַכטקלײדער, װאָס זי איז אין זײ מיט דעם װאָלקן-טױ געשלאָפֿן, און מיט דעם שמײכל פֿון אַ כּלה, װאָס װעקט זיך אױף די ערשטע נאַכט נאָך דער חתונה, האָט עס אַלץ געשמײכלט, אָנגעטרונקען מיט ליבע און לעבן . . .

דאָס פֿײער איז שױן געװען פֿאַרלאָשן. דאָ און דאָרט האָט עס נאָך זײן לעצט ביסל צאָרן אױסגעלאָזט צו אַן איבערגעבליבענער װאַנט, צו אַ פּלױטל, אַ באַלקע, און עס האָט געטליעט און געטליעט, דאָס שטעטל איז אַ חורבן געװאָרן . . . טליענדיקע קופּעס קױלן, פֿאַרברענטע דעכער, ליגנדיק איבער פֿאַרברענטע װענטלעך, האָבן זיך גערױכערט און גערױכערט. דאָ און דאָרט האָט זיך געװיזן אַ האַלב אָפּגעמאָלט װענטל פֿון אַ צעלײגטער שטוב, װאָס האָט נאָך אין זיך געהאַט אַן אָנגעקלאַפּטע פּאָליצע. אין דער גאַס זײנען אַרומגעפֿלױגן פֿון דעכער צו דעכער פֿעדערן, אונטער די פֿיס האָבן זיך געװאַלגערט צעבראָכענע כּלים, שטיקער מעש פֿון לײכטערלעך און שבתניקעס, אין אין מיטן דערינען אַ שטיק זײדן שבת-קלײד, אַ טליענדיקע שמאָכטע מיט אַן אָנגערײכערט שײטל. פֿון די גליענדיקע חורבות האָע די הױכע, שװאַרצע קױמענט אַרױסגעשײנט און האָבן עדות-געזאָגט אױף דעם חורבן, װאָס דאָ איז געװען. דאָ און דאָרט זײנען ייִדן געשטאַנען און מיט שטיקער אײזן אין די הענט האָבן זײ פֿון די גליענדיקע קױלן אױסגעשאַרט שטיקער צעבראָכענע כּלים, האַלב אָנגעטליעטע קאָלדרעס, פֿיס פֿון צעבראָכענע טישן, בענק, און יעדערער האָט זיך זײן ביסל באַלעבאַטישקײט צוזאַמענגעגראַבלט. מאַמעס זײנען

דאָס שטעטל

אַרומגעלאָפֿן אין די הײזער מיט געבראָכענע הענט און האָבן צוזאַמענגעקליבן די פּיצלדיקע קינדערלעך, װאָס זײ האָבן בײ נאַכט אין פֿרעמדע הײזער, אין פֿרעמדע בעטן געלײגט. מײדלעך זײנען אַרומגעלאָפֿן און פֿון פֿרעמדע הױפֿן דאָס ביסל באַלעבאַטישקײט, װאָס זײ האָבן עס בײ נאַכט צעװאָרפֿן, צוזאַמענגעקליבן, געלײגט אַ פּעקל צו אַ פּעקל און אױף זײ די פּיצלדיקע קינדערלעך אַרױפֿגעזעצט. קלײנע ייִנגלעך האָבן פֿון פֿײער אױסגעגראַבלט די האַלב-פֿאַרברענטע ספֿרים, אױסגעזוכט צעטרעטענע שמות, געקושט זײ, צוזאַמענגענומען און אין דעם איבערגעבליבענעם בית-המדרשל געטראָגן.

און דער ליכטיקער טאָג און די ליכטיקע זון, װאָס האָבן זיך הערלעך װײט און ברײט איבערן הימל אױסגעגאָסן, האָט געשאָטן אױפֿן שטעטל מיט ליכט און העלקײט, נאָר די ליכטיקײט האָט גליענדיקע חורבות, איבערגעבליבענע קױמנס און קלײנע קינדערלעך אָן אַ הײם באַלױכטן און באַהעלט.

און דאָ און דאָרט איז בײ זײן טליענדיקער חורבה אַ ייִד, אַ באַלעבאָס געשטאַנען און געצױגן פֿון פֿײער נאָך נישט קײן גאַנץ-פֿאַרברענטע באַלקעס, ברעטער, און דאָס גליענדיקע מיט װאַסער געלאָשן, און ער האָט זיך געלײגט אַ באַלקע צו אַ באַלקע, אַ ברעט צו אַ ברעט און געמאַכט שױן פּלענער אין מוח װי זײן צעפֿירטע נחלה אױף די פֿיס צו שטעלן . . .

אַרום איבער די פֿעלדער זײנען האַלב-נאַקעטע װײבער געלעגן, האַלטענדיק אין די שירצן זײערע זײגנדיקע קינדער. אַרום זיך האָבן זײ געהאַט די צונױפֿגעלײגטע פּעקלעך און קינדער, און די זון האָט דאָס אַלץ באַגאָסן מיט ליכט.

צװישן די באַלעבאַטים אין שטעטל האָט מען אין דער שטיל גערעדט, אַז גאָט האָט זיך אָן דעם רבס קריװדע אָנגענומען, און זײן צאָרן אױף די שטײנער און העלצער אױסגעגאָסן . . .

קאַפּיטל זעקס

אין מיטן װעג

דאָס שטעטל הײבט אָן אײנציקװײז קומען צו זיך. אַלטע באַלעבאַטים װערן נישט פֿאַרפֿאַלן, און שטאָט װערט צוריק שטאָט. פֿון די בערג אַש האָט מען די האַלב-פֿאַרברענטע ברעטער אַרױסגעשאַרט, און װי אײנער האָט געקענט האָט ער זײן נחלה מיט ברעטלעך צוזאַמענגעקלאַפּט. און שטאָט װערט צוריק שטאָט. בײ ר' יחזקאלן האָט מען דערװײל אָנגעהױבן קלײבן זיך אױף תּנאים. לאהלע די כּלה האָט פֿון גאָרנישט געװוּסט. זי איז געזעסן בײם פֿענצטער יעדן פֿרימאָרגן און האָט זיך צום רבינס בחורל, צו אַברהמלס לערנען אײנגעהאָרכט, װאָס האָט זיך אין גאָרטן אין אײנעם מיט דעם בלומען-געשמאַק אױסגעמישט, האָט אין איר פֿריש, רײן חדר אַרײנגעדרונגען, איבער איר געזיכט געפֿאָכעט, און אױף אירע נאַקעטע, יונגע בריסט געבלאָזן. דאָס תּנאים-גרײטן האָט מען אין דער קיך אָנגעזען.

פֿון הינטער דער ערד האָבן מומעס, באָבעס זיך געיאַװעט און זיך גענומען צום אָנגרײטן. פֿון ר' יחזקאלס שטוב צו דער בעקערינס קעלער האָט אַ סטענגע מעל זיך געװײסט אױף די שטײנער . . .

דאָרט, װוּ ר' יחזקאל װױנט איז פֿאַראַן אַ ליק. אין דער ליק ציט זיך אַ שערענגע געבױטע הײזער, אָדער אײן הױז מיט פֿיל-קאַנטיקע דעכער, אײנער איבערן צװײטן. קײן הױף צו די הײזער איז נישטאָ, און אײן גאָט װײסט אױף װאָס פֿאַר אַ גרונט זײ שטײען. דאַכט זיך, גאָרנישט אױף גאָטס ערד . . . די הײזער געהערן צו פֿיל באַלעבאַטים, און צו קײנעם נישט. עס הײסט, אַז אַזױ שטײען די שטיבער לײדיק אָן אײנװױנער, מיט אױסגעהאַקטע שױבן, נאָר קױם װיל אַ „יורש" זיך אַרײנציען, קומען זיך צו יאַװען צענדליקער אַנדערע יורשים מיט פּאַפּירן און מעטריקעס אין װײזן אױף, אַז די שטיבער געהערן צו זײ. דער גורל איז געפֿאַלן אױף אײנעם אַ לײבוש פּוטערמילך, װאָס נישטגעשטױגן, נישט-געפֿלױגן קומט צו אים זשענזשע סטראַזשניק און רײסט בײ אים פֿיר מיט אַ האַלבן רובל „פּאָדאַטקעס" יערלעך. דער לײבוש

דאָס שטעטל

פּוטערמילך איז נישט קײן גואל, נישט קײן קרוב, נאָר גײ טענה מיט זשענזשען, אַז זשענזשע ברענגט די פּאַפּירן און נעמט די שבת-לײכטערלעך אַװעק. און דער בידנער לײבוש מוז יעדן טאָג, נעבעך, קומען מיטן בעזים אַװעקקערן פֿאַר אַ פֿרעמדער טיר. איצט דולט מען אים אַ קאָפּמיט מיט אַ פֿײער-װאַנט, און ער שלעפּט זיך אָפּ פֿון טאָג צו טאָג. דאָס גאַנצע שטעטל בעט, אַז עס זאָל קומען אַ פֿײער און די הײזלעך זאָלן אײן מאָל פֿאַר אַלע מאָל אָפּברענען, װאָלט שױן אײן מאָל אַ סוף געװאָרן צו די מחלוקות. ייִנגלעך אין חדר װינטשן זיך : אױ, הלװאַי פֿלאַקערט-אױס אַ פֿײער אין מיטן העלן טאָג, און מען אַנטלױפֿט פֿון חדר. נאָר װײל די שטאָט בעט, װיל דאָס פֿײער דװקא נישט קומען.

דאָרט, הינטער) די הײזלעך, װאָס הענגען אין דער לופֿט, איז פֿאַראַן אַ קעלער, װאָס אַז מען קומט אַרײן אין אים, דאַכט זיך, אַז ער פֿירט אין באַהאַלטענע װעלטן אַרונטער. דאָרט, אין דעם קעלער, איז פֿאַראַן אַ בעקער-אױװן פֿון תּרחס צײטן. ייִדן גלײבן, אַז אין דעם אױװן זײנען אײנגעמױערט פֿיל קופּערנע טעפּ מיט גאָלדענע רענדלעך, נאָר מען האָט מורא דעם אױװן צו רירן, אַז דאָס גאַנצע הױז, װאָס איז אָנגעלענט אױפֿן אױװן זאָל נישט אײנפֿאַלן און מענטשן הרגענען. פֿון אױװן גרילט עס שטענדיק אַרױס — סײ בײ טאָג, סײ בײ נאַכט. מענטשן זאָגן, אַז דעם בעקערס נשמה װײנט דאָרט שטענדיק און האָט קײן רו נישט . . . אין קעלער דאָרט װױנט אַ ייִדענע, אַן אַלמנה, שרה די בעקערין מיט זעקס טעכטער יתומות. אײן גאָט װײסט, װי אַרום איז די ייִדענע אַרײנגעקומען אין קעלער, נאָר אַז זי װױנט — װױנט זי שױן. אױף דער צױיטער זײט קעלער װױנט אַ ייִד אַ װאַטע-מאַכער, װאָס פֿאַרפֿעדערט די גאַנצע גאַס, און װאָס די חדר-ייִנגלעך רופֿן אים „דזװאָן ! דזװאָן !" — און דער ייִד יאָגט זײ מיט אַ שטעקל. דער ייִד האָט אַזאַ טבע יעדן שבת-צו-נאַכט, אין די זומער-שבתים, אױף טױט אַװעקצופֿאַלן און שרעקן די שטאָט : די כאָלערע . . . און מען לױפֿט נאָך חײמל קונצנמאַכער, אַז ער זאָל קומען מיטן שמעק-פֿלעשעלע.

אָ, די זומערדיקע דאָנערשטאָגס בײ נאַכט, דאָרט אין ליקל ! װען צו די זעקס „יתומות", װאָס אײנע איז גרעסער פֿאַר דער צװײטער, קומען אָנצולױפֿן די שטאָט-יונגען, שנײדער, שוסטער-געזעלן. זומערנאַכט נאָך דער אַרבעט, די נאַכט איז פֿינצטער, די לאָדן זײנען פֿאַרמאַכט, און די געזעלן דרײען זיך אַרום מיט די חול-המועד-שטעקעלעך אַהין און צוריק. יעדן מאָל קומט צו װײזן זיך אַ יתומה פֿון קעלער, װאַרפֿט אַ בליק, דערכאַפּט זי אַ קוש, אַ לעק, אַ טאַפּ פֿון אַ יונג און װערט צוריק פֿאַרשװוּנדן אין קעלער אַרײן . . .

שלום אַש

דאָרט איז הײמלעך געװען אין די שבועות-נעכט, װען דאָס שטעטל ייִדן פֿלעגן אין שול זײן בײם תּיקון, און דאָס שטעטל װײבער, מײדן בײ דער בעקערין פּוטער-קוכנס צו באַקן. און יונגען האָבן זיך געדרײט, און די לבנה האָט מיט אַ האַלב אױג צוגעשײנט . . . און אַלץ האָט אין דער האַלב-פֿאַרטרונקענער נאַכט זיך געטונקען . . .

אין דעם קעלער האָט מען זיך צוזאַמענגענומען דאָס געבעקס צו באַקן צו די תּנאים. עס זײנען אָנגעקומען מומעס, באָבעס. רחל-לאה מיט די װאָרצעלעך אױף דער גאָמבע — זי איז איבער אַלע. זי האָט מיטגעבראַכט פֿון דער הײם דעם גרױסן מערזשל מיטן שטײסל און האָט דרײ טעג כּסדר געריבן, געשטױסן און געמאָלן. עס זײנען אָנגעקומען עו לױפֿן אײניקלעך פֿון דער גאַנצער װעלט און האָבן געכאַפּט אױס דעם מערזשל און זײנען אַנטרינען געװאָרן . . . פֿון אַ הױכן בױדעם האָט מען אַראָפּגענומען פֿאַרשײדענע בראָט-פֿאַנען מיט צענערלײ פֿאָרמעלעך צו קיכלען מגן-דודלעך, פֿײגעלעך, קאַטשקעלעך און גלאַטע „האַמבורגער" קיכעלעך מיט זיבן שפּיצלעך. רחל-לאה האָט פֿון איר קאָפּ אױסגעקלערט פֿאַרשײדענע אַזעלכע שמאָכטעס מיט שפּיצלעך און קאַנטן. פֿאַר יעדער כּלה, װאָס זי האָט פֿאַר איר דאָס געבעקס געבאַקן, האָט זי אַ באַזונדער חנדל אױסגעקלערט, דירעקט פֿון דער כּלהס-װעגן, לױט איר מזל נאָך.

דאָס געבעקס האָט מען אײנגעפּאַקט מיטצונעמען „אין װעג אַרײן" צו דער תּנאים. ר' יצחק יודלס איז דורך דער צײט אין ר' יחזקאלס שטוב אַ גאַנצער באַלעבאָס געװאָרן, ער האָט זיך מיט װײב און קינד אַרײנגעצױגן. און חײמל קונצנמאַכער, דאָס װײבערשע ייִדל, שלאָפֿט אַפֿילו שױן בײ נאַכט דאָרט. און די װײבער לױפֿן שרײען, אַלע זײנען פאַרטאָן, װי מען װאָלט יעדערער פֿון זײ אַ פּעקל אױף דער האַנט געלײגט, און זי װײס נישט װוּ זיך דערמיט אַהינצוטאָן.

צום שפּעטסטן זײנען געקומען איטעלע און הינדעלע, די שנור מיט דער טאָכטער. זײ האָבן אַ טבע זיך לאַנג צו לאָזן בעטן, און זײ זײנען אַרײנגעקומען װי פֿון הימל אַראָפּגעפֿאַלן. עס הײסט : זײ הײבן גאָרנישט אָן צו װיסן פֿון קײן פּותר און פֿון קײן חלום, און פֿרעגן זיך תּמעװאַטע : װאָס מאַכט מען דאָ ? הײבט די מאַמע אָן דערצײלן, ציען זײ „פּשעטשע" די אַקסלען אױף, זעצן זיך צום סוף אַנידער יעדערע אין איר װינקל אַרײן, פֿאַרקרימען די שנעבלעך און װילן זיך נישט „מישן".

— װאָס זײט איר ברוגז ? — בעט זיך די מאַמע און די שװיגער.

— איך בין ברוגז ? — מאַכט אַ חנעװדיק שנעבעלע איטעלע און גיט אַ דרײ אַװעק מיטן קאָפּ.

דאָסשטעסל

— איך בין ברוגז ? — גיט הינדעלע אַ חנעװדיק שמײכעלע, און אַ לאָק גיט זיך איר אַ װאָרף איבערן שטערן.

און מען זיצט װי אָנגעזאָטלט און מען קוקט פֿון דער װײטנס זיך צו, װאָס די מאַמע מיט די ייִדענעס טוען, און מען רופֿט זיך, הײסט עס, קײן װאָרט נישט אָן.

די מאַמע דרײט זיך, לױפֿט אַהין און אַהער און קוקט דער שנור מיט דער טאָכטער אין די אױגן אַרײן, װי זי װאָלט מורא האָבן : װײס איך ? גוט אַזױ ?

— װאָס זאָל מען דער כּלה אָנטאָן ? — פֿרעגט די מאַמע.

— װײס איך ? זאָל זי זאָגן, — װאַרפֿט הינדעלע מיט אַן אױג צו איטעלען.

— זאָג איר, אַז זי זאָל זיך פֿאַרדרײען איר קאָפּ — באַפֿעלט איטעלע דער מאַמען.

די מאַמע הײבט זיך אױף פֿון די קאַסטנס, אין װעלכע זי פּאַקט די קלײדער אײן, און פֿאַרלײגט די הענט בײ די באָקעס :

— אַהאַ, איך מאַך דאָך שױן פּשעטשע אַ שטיקל שמחה !

אין אַ שײנעם פֿרימאָרגן האָט מען די פֿור געשפּאַנט, אין דאָרף געפֿאָרן, װוּ עס האָבן געזאָלט זײן די תּנאים אין מיטן װעג.

נאָטע האָט אױסגעצירט די פֿערד, אײנגעבונדן זײ בלױע און רױטע סטענגעלעך אין די געפֿלאָכטענע האָר אױף די רוקנס, אַרונטערגעבונדן די װײדלען. הינטער דער שטאָט האָט ער אַ האַלבן בױם אָפּגעבראָכן און אַרום די פֿור מיט בלעטער באַפּוצט, אַז עס זאָל שײן אױסקוקן.

אױף דעם ערשטן װאָגן זײנען געזעסן די מאַנספּאַרשױנען. דער רב מיט ר' יחזקאלן, עוזר און לײבל, ר' יצחק יודלס מיט ר' שמעיהן, דעם אַלטן שמש פֿון דבין, װאָס טראָגט דעם ױבינס איבערגעגאַנגענע קלײדער. נאָענטע און װײטע קרובים אין סאַמעט-היט האָבן גערױכערט, װי חולהמועד, סאַמע ציגאַרן. אױף די אַנדערע װעגן זײנען געזעסן די װײבער מיטן געבעקס און „אָנגדײטעכץ". בײ דער כּלה פֿון בײדע זײטן הינדעלע און איטעלע ; בײדע עפּעס אָנגעטאָן אין אַזעלכע נזיני רונדיקע, קלײנע קאַפּעלושלעך, געפֿלאָכטן פֿון שװאַרצער שטרױ און באַפּוצט מיט שװאַרצע קאָראָנקעס, אַרױפֿגעזעצט אױף די שפּיץ קעפּ, און אַזעלכע מיני פֿעדערן, עפּעס גילגולים פֿון אַמאָליקע פֿאַרצײטישע מאָדעס . . . הינדעלע האָט די לאָקן פֿון שײטל אױסגעפּרעסט און אױסגעלאָקט „פּאָ װאַרשאַװסקו",

שלום אַש

פֿאַרװאָרפֿן אין דרײ שפּיצן אױפֿן הױכן, גלאַנצעדיקן שטערן. מיט די גאָלדענע אױרינגען און הײנטמאָדישע קײטעלעך מיט די קאָליעס אױף די העלדזער, מתּנות פֿון זײער כּלה-צײט, װען מען האָט זײ געהאַט געפֿירט „אין מיטן װעג", האָבן זײ זיך דערמאָנט אין זײער צײט — און האָבן מיט די קעפּ צוגעשאָקלט . . . די מחותנתטע מלכהלע איז געזעסן צװישן די מומעס, װאָס זײנען אין די בלױע, שבתדיקע, זײדענע הײבן מיט די בענדער אין די טערקישע שאַלן געזעסן שטיל ; די דאַרע פֿאַרלײגטע ליפּן אַריבערגעצױגן איבער די יאַסלעס אָן צײן, האָבן זײ פֿאַר גרױס גדולה אַ װאָרט מורא געהאַט אַרױסצורײדן. און די מחותּנתטע מיט אַ פֿולער שירץ לעקעך האָט זײ יעדן מאָל פֿאַרשטופּט מיט עפּעס אַנדערש די מײלער. און די כּלה, די כּלה אַלײן, איז זיך געזעסן צװישן איטעלען און הינדעלען, שױן אין אַ הײנטמאָדישן קאַפּעלוש און די צעפּ שױן אין אַ קױלעטש פֿאַרלײגט, רױט-טױט, און האָט, נעבעך, נישט געװוּסט װוּ די אױגן אַהינצוטאָן. הינדעלע האָט איר אָנגעזאָגט און אָנגעזאָגט, װי זי זאָל זיך פֿירן „אָנשטענדיק", װי זי זאָל דאַנקען, אַז מען װעט איר חתימה-געלט געבן, און װי זי זאָל ענטפֿערן דער מחותּנתטע, אַז מען װעט זי עפּעס פֿרעגן, און „רעה" איטעלע האָט אַלע מאָל שטעכעדיק צו הינדעלען די אױגן אַהינגעװאָרפֿן.

צי װײזן זיך פֿאַר די מחותּנים האָט מען מיטגענומען די לױװיטשער רביצין, אַן אַלטע מומע, אַ ייִדענע מיט אַן אָפּגעגאָלטן קאָפּ װי אַ שעפּס, אין אַ קאָפּקע, און אַ ברײט קלײד מיט אַ שפּאָר קישעלע פֿון הינטן . . . אױ װײ ! די ייִדענע האָט געטאָן אָן דין. קודם-כל האָט זי אָנגענומען דאָס װײבערשע ייִדל, װאָס האָט זיך אױך מיטגעכאַפּט מיט דער פֿור װײבער, צװישן די אַלטע מומעס, דאָס האַרץ זיך צו דערכאַפּן — און אַראָפּגעװאָרפֿן אים פֿון װאָגן (פֿאַר איר איז ער נאָך גענוג מאַנספּאַרשױן). דערנאָך האָט זי די גאַנצע צײט די כּלה אײנגערױמט אין אױער און אָנגעזאָגט איר, אַז דאָס מײדל, נעבעך, איז װי אַ פֿלאַב-פֿײער רױט געװאָרן פֿאַר בושה.

דאָס װײבערשע ייִדל איז אַ שפּאָר שטיקל װעג נאָך דער פֿור נאָכגעלאָפֿן, דערנאָך, אַז די לאָװיטשער רביצין האָט אַזױ לאַנג געשאָקלט מיט איר אָפּגעגאָלטער גאָמבע ביז זי האָט אײנגעדרימלט, האָט ער זיך פֿון הינטן-אױס אױפֿגעכאַפּט, אַרײנגעשטעקט אין װאָגן אַרײן דאָס פֿירקאַנטיקע, געקנײטשטע שבתדיקע צילינדערל און אַזױ, אָנהאַלטנדיק זיך אין די לײסטן פֿון װאָגן, האָט ער אױך אײנגעדרימלט, און דאָס צילינדערל האָט דער לאָװיטשער רביצין אױף אַלץ צוגעשאָקלט . . .

אַזױ זײנען די פֿורן אָנגעקומען צו דער קרעטשמע.

דאָסשטעטל

81

די ייִדישע קרעטשמע איז געשטאַנען צװישן צװײ װעגן, װאָס שײדן זיך און גײען אָפּ אין פֿאַרשײדענע צװײ שטעט פֿון צװײ גובערניעס, װאָס אין יעדערער פֿון זײ געפֿינט זיך אַ רבי. חסידים מיט פּעקלעך אױף די פּלײצעס, מיט די שטעקעלעך אין די הענט טײלן, זיך אָפּ, און גײען צװישן די גרינע גרעזער אין די צװײ װעגן, און שיסן זיך אַריבער שטײנער פֿון אײן װעג צום צװײטן. אורחים, די, װאָס גײען אין די מדינות, קומען אָן פֿון בײדע זײטן װעג פֿון פֿאַרשײדענע שטעט און שטײגן אָפּ אין קרעטשמע אױף נאַכטק'עגער. אין דעם „טראַקט" איז דאָ אַ באַזונדער שטיבקן פֿאַר זײ, װאָס אין דעם שטיבל געפֿינען זיך װאַנצן און אַנדערע קלײנע װערימלעך. . . פֿון פֿאַרשײדענע מדינות. דאָרט טרעפֿט מען זיך פֿון רײסן און זאַמאָש און די אורחים דערצײלן מעשיות, װאָס האָט זיך מיט זײ געטראָפֿן אין זײער װאַנדעון. די באַלעגאָלעס מיט די קאַנגע, געדיכטע, קאָלטענעװאַטע בערד, װאָס פֿאַרהיק'ן אין זיך דאָס גאַנצע פּנים, מיט די פּיפּקעלעך אין מױל, די, װאָס זײנען אײנגעהילט אין די דיקע באָנדעס, אין די גרױסע שאָפּן פּעלצער מיט די גרױסע קעלנער, און פֿירן די גרױסע װעגענער מיט קאַלך און גאַפֿט, סמאָלע און דזשעגעכץ ; די װעגענער מיט די גרױסע שטורקאַצן, װאָס פֿלאַקערן פֿאָרנדיק בײ נאַכט, און זאָגן אָן פֿון דער װײטן, שטעלן זיך דאָרט אָפּ אין דער קרעטשמע אונטערפּאַשען. דאָרט טרעפֿן זיך ייִדן פֿון פֿאַרשײדענע געגנטן, פֿון פֿאַר ייִדענע מדינות, און דערצײלן, װאָס ס'טוט זיך בײ זײ אין לאַנד, װאָס עס הערט זיך מיט ייִדן, און װי ס'גײט דאָרט אַחינו בני-ישראל.

עס איז פֿאַרנאַכט. דער הימל איז צעהאַקט אױף טױזנטער שטיקלעך. װײסע פֿליסנדיקע װאָלקנדלעך מיט בלױע העלע אינדזלען שװימען אַרום אין העלן גליענדיקן ים. און דער ים, װאָס גײט אַרונטער אין אַ רױט געשטאַלט, פֿליסט אָפּ אין מערב-זײט. פֿאַר דער קרעטשמע שטײען פֿורן, הױכע װעגענער מיט בײדלעך, אָנגעלאָדן מיט סחורה אַזש די אַקסן ברעכן זיך אוקקער די רעדער. ייִדלעך פֿירן איבער די סחורה פֿון אײן מדינה אין דער צװײטער אַרײן. די פֿערדלעך זײנען אױסגעשפּאַנט, פּאַשען זיך און קלערן גוט אַרײן אין דער גרױסער קאָרעטע, װעלכע שטײט פֿאַר זײ, װי זײ װאָלטן געקלערט, פֿון װאַנען כוחות צו נעמען די סחורות איבערצופֿירן.

ייִדן זײנען אײן פֿאָלק פֿון אײן גאָט, און אַלע װאַרטן אױף אײן משיחן, נאָר יעדער שטעטל האָט זײן טעם, זײן מײן, בעסער געזאָגט, זײן חנדל, גיסט עס אױס אױף זײנע אײנװױנער. אָט ליגן דאָ גלײכע ייִדן אױסגעצױגן און שלאָפֿן אין װאַרעמען זיך אין דער זונס לעצטע שטראַלן, און דער קאָרזש, װאָס גײט אױף פֿון װעג באַדעקט זײ גלײך צו, און אױף די

שלום אַש

פֿערדלעך, אױף דעם געשפּאַנעכץ, אױף די װעגענער ליגן אױסגעגאָסן באַזונדערע חנדלעך, שמאָכטעלעך פֿון די פֿאַרשײדענע שטעט. . . אױף דער שװעל פֿון דער קרעטשמע זיצט אַ ליטװאַק, עפּעס אַ מאָדנער ייִד, מיט אַזאַ העמדל, אין אַ קורצן ראָק, װאָס זעט דאָך אױס װי אַ קאַפּאָטע, אין אַ הוט מיט אַ הױכן דעניק. עס איז אַ זומערדיקע היץ און דאָך טראָגט ער אַ פּאָר טיפֿע קאַלאָשן, אָנגעקומען פֿון גאַנץ װײט, דאָ אָפּגעשטײגט אױסצורוען זיך און איבערצונעכטיקן, און ער דערצײלט די ייִדן, װאָס ס'טוט זיך ערגעץ װוּ גאַנץ װײט, העט, העט אין דער ליטע, מיט אחינו בני ישראל. װי אחינו בני ישראל לעבן אָפּ אין דחקות און נױט. און אַזאַ למדן איז ער, דער ליטװאַק ! רעדט לשון קודש װי אַ װאַסער, נאָר ער רעדט אַזױ ליטװיש. ייִדן האָבן דרך-ארץ פֿאַר אים, קרעכצן : „װאָס דען, מיר קענען ?". . . נאָר אין האַרץ גלױבן זײ אים עפּעס נישט, אַ ליטװאַק, באַלד, באַלד װעט ער זײ אָפּנאַרן. און ער רעדט דאָך מיט זײ אַזױ װײך, און אַזױ פֿרום איז ער, אַזױ לאַנג געשטאַנען שמונה עשרא בײ מנחה, נאָר געשאָקלט האָט ער זיך נישט. . . און װער װײס, װאָס ער טראָגט אונטערן האַרץ. . .

עס באַװײזט זיך פּלוצלינג אַ װאָלקן קאָרזש, אױפֿגײענדיק פֿון בײדע װעג און לײגט זיך געדיכט איבער די פֿעלדער. דער װאָלקן קאָרזש קומט נענטער אָן, לױפֿט פֿאָרױס, באַלד צערײסט ער זיך אױף שטיקלעך. עס הערט זיך אַ קנאַלן פֿון בײטשן. באַלד פֿאַרפֿאָרט מען פֿאַר דער קרעטשמע: פֿורן, אָנגעשטאָפּט מיט מחותּנים אין סאַמעט-היט, מחותּנתטעס אין ברײטע קלײדער, מיט בראָנפֿן און לעקעך. מען איז אַראָפּ פֿון די װעגענער. דאָרט, אױף חתנס צד, עפּעס מאָדנע ייִדן, פֿון אַן אַנדערער מדינה, מיט לאַנגע און קורצע בערד. דאָרט, אױף זײער צד, איז אױך דאָ אַ הױכער, הױכער ייִד, אַ מין ר' יצחק יודלס, מיט אַ שמאָלער, לאַנגער באָרד. און שמאָלע, לאַנגע הענט, װאָס שטופּן אַלעמען אָפּ, און ער איבערשרײט אַלע. מען האָט זיך שלום-עליכם אָפּגעגעבן, די מחותּנתטעס דאָס ערשטע מאָל זיך געזען, און דאָס ערשטע מאָל זיך צעקושט. די לאָװיטשער רביצין האָט אַלעמען געדוצט, און באַלד אַלעמען אױפֿן אָרט מוסר געזאָגט.

די פֿורמאַנעס האָבן די פֿערד אױסגעשפּאַנט. דן פֿערד אָבראָק אײנגעשיט, די הענט צוגעלײגט אױף די באָקעס, און האָבן מיט גאװה פֿון אײן צד צום צװײטן אַריבערגעקוקט, און „גוטע װערטלעך" און „גלײכע װערטלעך" זיך אַריבערגעשיקט, גאָרנישט, גלאַט אַזױ „שלום-עליכם" אָפּגעגעבן זיך.

דימחותנים זײנען אין דער שטוב אַרײן.

אין שטוב מיט זײער אַ נידעריקן באַלקן, מיט קלײנע פֿענצטערלעך הױך בײם באַלקן זײנען געװען די מאַנספּאַרשױנען. איבער דער שטוב האָט זיך אַרױף און אַראָפּ געדרײט ר' מרדכי קאָנסקעװאָליערס בחורל,

דאָס שטעטל

אברהמל. ער איז דורך דער צײט העכער געװאַקסן, מיט אַ פּאָר שפּראָצנדיקע שװאַרצע באַקן-בערד, אין אַן אַטלעסן קקאַפּאָטעלע מיט אַ זײדן גאַרטעלע, אַ שװאַרץ-חנעװדיקער, עס שנײדט זיך אױס אים אַ צװײטער טאַטע, צװײ לאַנגע, שװאַרצע, געקרײזלטע פּאותלעך. מען האָט אים שלום עליכם אָפּגעגעבן. ר' יצחק יודלס איז צו צו אים און האָט מיט אים גערעדט שײן װי מיט אַ דערװאַקסענעם יונגנמאַן. דער בעל הקרעטשמע, װאָס האָט לכבוד די מחותנים די הױכע, גרױסע, פֿאַראָסטע שטיװל אָנגעטאָן, װאָס אַ גאַנצן זומער ליגן זײ פֿאַרװאָרפֿן אין קאַלטן קעלער,האָט צװײ גרױסע ליכט אױפֿן געדעקטן טיש אַנידערגעשטעלט און איז אַרױס. מחותּנים האָבן אָנגעהױבן זיך באַקענען. בײ די מאַנספּערשױנען גײט עס אײנס-צװײ, מען גיט זיך די הענט, שלום עליכם, און אַן עלטערער זאָגט דעם ייִנגערן „דו". און װידער אַרום, זײ זײנען דאָך „משלנו", ר' מרדכי קאָנסקער רבינס אַ חסיד ( האָט דאָך דער רבי ר' שמעיהן געשיקט). דער למדנישער עולם איז באַלד אַרױס אין אַ שאַרפֿן שמועס פֿון לערנען, ר' יצחק יודלס האָט מיט יענעם הױכן ייִד, דעם חתנס מלמד, שױן בײ די בערד געהאַלטן און אײנער דיעם אַנדערן האָט געגעבן עפּעס צו פֿאַרשטײן. מען האָט זיך געזידלט און מיט ציגאַרן אײנער דעם אַנדערן מכבד געװען. דער רב האָט אױך זיך אַרײנגעמישט, נאָר ער האָט זײ נישט געקענט נאָכאײלן. חסידים האָבן אים דורכגעלאָזט, אַװעקגעמאַכט מיט דער האַנט. דערװײל איז אָנגעקומען עוזרל און האָט אױך אַן אױער אונטערגעשטעקט און מיט דעם שטערן געקנײטשט און יעדן מאָל מסכים געװען, די אױגן פֿאַרמאַכט : יאָ, יאָ, עס איז דאָך אַזױ . . .

מען האָט זיך גענומען דעם חתן צו פֿאַרהערן. דער חתן האָט געזאָגט אַ מפּולפּלדיק פּשטל מיט בקיאות, אױסגעמישט אײן גמרא מיט דער צװײטער, און אין אײן װעגס פֿאַרענטפֿערט אַ האַרבן רמב"ם. דאָ און דאָרט אָנגעטשעפּעט אַ פּני-יהושע, מיט אַ מאָל האָט ער זײ בײדע אַװעקגעװאָרפֿן און געפֿרעגט אַ קשיא : „חלב מנין דשרי ?" און אױסגעמישט שחיטת-חוץ מיט אבר מן החי. ד' יצחק יודלס האָט אים אַלץ געװאָלט כאַפּן אױף דער װענטקע. ער האָט זיך אַרױסגעדרײט, זיך נישט געלאָזט, זיך געװאָרפֿן, געפֿאַלן און שטענדיק געבליבן שטײן אױף די פֿיס.

מיט אַ מאָל גיט זיך דער רב אַ מיש-אַרײן מיט אַ גמרא און הײסט דעם חתן זאָגן אַ שטיקל „אױפֿן אָרט", בלױזע גמרא מיט רש"י. אַברהמל, דאָס בחורל, הײבט אָן צו זאָגן, נאָר אין דעם גיט אַ לױף צו ר' אָשר ישכרס, דער הױכער, הױכער ייִד, דעם ייִנגלס מלמד, און גיט אים אַ נעם אַװעק פֿון דער גמרא : „קײן פֿרעמדע דאַרפֿן מיר נישט" — גיט ער אַ געשרײ צום רב. ד' יצחק יודלס קװעלט, עוזרל האַלט-מיט מיט זײער צד. ר' יחזקאל װיל זיך אַרײנמישן, נאָר ער האָט דרך-ארץ פֿאַר ייִדן-למדנים. דער רב

84

שלום אַש

בלײבט שטײן, עס װערט אַ גערודער, מען קריגט זיך, און אַלע װערן פֿאַרהילט אין קלאָמבן רױך פֿון ציגאַרן, פֿון ליולקעס טאַבאַק, װאָס האָבן אָנגעפֿילט דאָס שטיבל, און די קלאָמבן רױך האָבן אָנגעפֿילט דעם אָפֿענעם פֿענצטער, אין גאָטס שמעקעדיקן חלל אַרײן. . .

אין אַ װינקל שטוב זײנען געזעסן די צװײ אַלטע באַלעבאַטים, ר' יחזקאל און דער מחותן, ר' חײם ראָזנקראַנץ. די צװײ אַלטע, גרױע קעפּ, די צװײ אַלטע, גרױע בערד האָבן געהערט װי ייִדן חסידים קריגן זיך איבער גאָטס תּורה. חסידים האַלטן פֿאַר ס'זײערע, אײנער פֿאַרן צװײטן. געהערן צו אײן דאַך, ייִדן האָבן עפּעס שותּפֿות, — אָט זײערע קינדער, זײער עוזרל, װי ער מישט זיך. און דאָס בחורל, דער חתן, װי עס שיט זיך אים פּערל פֿון מױל, דברי-תּורה ; ער מישט זיך מיט זײ, שפּאַרט זיך מיט ייִדן מיט גרױע בערד, און קומט זײ בײ. בײ דעם אַלטן ר' יחזקאל אין די אױגן װײזן זיך טרערן. דאָס אַלטע, פֿאַרטריקנטע האַרץ װערט עפּעס אָנגעפֿילט מיט ליבע, נײע געפֿילן, ער נעמט זיך צום מחותן :

— נו, מהותן, אַז גאָט האָט אונדז מזכה געװען . . . מיר קענען נישט — קענען דערפֿאַר אונדזערע קינדער — און צװײ אַלטע בערד צעקושן זיך אין אַ טונקל װינקל. . .

און דאָ װערט װאָס-אַמאָל מער די שטוב פֿאַרטרונקען אין רױך, װאָס שטײגט אױף פֿון געדיכטע בערד, פֿון געדיכטע װאָנצעס, און נעמט דאָס שטיבל אײן. סאַמעט-היט, שטרײמלען װאַרפֿן זיך אין רױך אַהין און צוריק. די צװי פֿלאַמען ליכט װאַרפֿן עפּעס אַ נגידיש-חסידישן גלאַנץ און מען הערט װי ייִדן שפּאַרן זיך, אין דעם חתנס שטים קלינגט װי אַ גלעקל און שיט מיט תּורה, שפּאַרט אַלע איבער. ר' יחזקאל האָט נחת : זײן אײדעם װעט עס זײן, הינטער זײן דאַך װעט זיך הערן דאָס קול-התורה. גײט ער צו צו ר' מרדכי קאָנסקעװאָליער, נעמט אים האַלב אַרום, און האַלב האַלט ער זיך צוריק מיט דרך-ארץ :

— מחותּן ר' מרדכי, איך װיל פֿון אײך אָפּקױפֿן אײער בחורל, װיפֿל איר װעט פֿון מיר װעלן — און דער אַלטער ייִד װײנט מיט הײסן טרערן פֿאַר גדולה.

די מחותּנים זײנען אַרױס אין גערטנדל אַרײן אָפּשמועסן מכּוח נדן.

אין דער צװײטער שטוב, דאָרט װוּ, דער קרעטשמער מיט דער קרעטשמערין שלאָפֿן, האָבן זיך די װײבער צוזאַמענגענומען. די װענט זײנען געװען באַהאָנגען מיט בילדער, אַלטע סאָלדאַטן און גענעראַלן, און נאַפּאָלעאָן איז אױך דאָ געװען, אין אײנעם מיט אַ ייִדן עפּעס מיט אַ פֿרעמד

דאַס שטעטל

היטל, אַ פֿעטער פֿון אַ פֿרעמד לאַנד, און איבער די פֿענצטער זײנען גאַרדינקעלעך געהאָנגען מיט גרינס אַרײנגעשטעקט נאָך פֿון שבועות.

די כּלה נאָכן אָפּװאַשן און פֿאַרקעמען די האָר און נאָך דעם װי מען האָט איר דאָס נײע קלײד אָנגעטאָן מיט די פֿרענדזעלעך, האָט מען זי אױבן אָן אַנידערגעזעצט : זיץ און שװײג ! אַרום איר איז דער עולם װײבער געזעסן שטיל אױף די שטולן, קײן אײנע האָט זיך נישט דערװעגט מיט קײן װאָרט זיך אָנצורופֿן, אײנע האָט געװאַרט אױף דער צװײטער, און אַז אײנע האָט אַפּגעהוסט און איר קול האָט אָפּגעהילכט, איז זי רױט געװאָרן. נאָר די לאָװיטשער רביצין האָט זיך איבער דער שטוב געדרײט, די !קענט פאַר,ייִגט, און איר שפּאָר קישעלע פֿון הינטן האָט איר נאָכגעשריגן : „בין איך מיר ז-י לאָװיטשער רביצין !" נאָר אַזױ שטיל איז געװען צװישן די װײבער, אַלע פֿאַרמאַכנם די פּיסקער, װי זײ װאָלטן געװאַרט, אַז ס'זל װער ומע פֿון דרױסן און זאָל פּלוצים אַ שױב אױסקאַקן . . . נאָר, מען ױײס נישט װי אַרום ס'איז געװאָרן, האָט מען אָנגעהױבן צו שמועסן אָפּגעהאַקטע װערטער, פֿון צײט-צו-צײט האָט אײנע פֿון זײ אַ דײטש װאָרט אַרײנגעװאָרפֿן, צו װײזן זיך . . . און פֿון דער צװײטער שטוב האָט זיך געהערט „זײן קול", אין מיטן איבערגעהאַקט פֿון ר' יצחק יודלס. די כּלה איז רױט געװאָרן און דאָס האַרץ האָט איר אַזױ געקלאַפּט. . . און הינדעלע מיט די לאָקן האָט זיך געזעצט קעגנאיבער איר און האָט זיך אױף אַ בעל-הבתישן שטײגער אָפּגעאָטעמט, געבלאָזן פֿון זיך און געבאָמבלט מיט דער גאָלדענער קײט אױפֿן האַלדז.

דאָרט אין זײער צד איז אױך געװען — איך זאָל אַזױ לעבן ! — א „הינדעלע" מיט אַן „איטעלע", צװײ שנירן. זײער הינדעלע איז אַ הױכע, מיט אַ שװאַרצלעך אָפּגעברענט געזיכט, טראָגט אַ טשיפּיק, און ביזן רוקן אַרײן געגאָלטע האָר, און אַ לאַנגע שערענגע פּערל אױפֿן טשיפּיק. אַ ייִדענע — אַ קאָזאַק ! לאָזט זיך נישט פֿון קײנעם, חנפֿעט זיך צו דער שװיגער און רעדט : „יאַך", „בײ אונדז אין װאַרשע". און זײער איטעלע איז אַ דיביטשקע, אַן אײדעלע, מיט אַ שמאָל, דין, קורץ נעזל, װאָס גלאַנצט און ציט זיך ברוגזדיק. אױפֿן האַלדז אַ לאַנגע קאָראָנקאָװע פֿריזקע, און אַ דין, לײכט שײטל מיט אַ שרונט און אַ װײס, אַטלעסן שאַלעכל איבערן רוקן, מיט אַ װײס װעסטעלע פֿון פֿראָנט און „שפּרעכט" : „איכע" „בײ פֿאַטער, מוטער, צו הױזע האָט מען געשפּײזט פּוטערקוכן מיט קאַפֿע", און יעדן מאָל, װען די צװײטע האָט איר „אױפֿן פֿוס אָנגעטראָטן", איז זי צו דער שװיגער-מוטער צו און האָט אָנגעהױבן װײנען : „איכע װיל נאַך הױזע !". דער מוטערס מילך נאָך אײף די ליפּן, אַ יונג קעלבעלע, ערשט פֿון דער מאַמעס ברוסט אַװעקגענומען.

שלום אַש

האָט די „הינדעלע" אַריבערגעקוקט מיט שטאָלץ צו יענער הינדעלע, אַזױ אַ ביסל פֿון דער הײך, װי אײן אינדיק צום צװײטן, און האָט איר מיטן בליק געגעבן אָנצוהערן, װער זי איז : י,גר' יחזקאל גאָמבינערס טאָכטער", — אױסגעקוקט נאָר ביז יענע װעט איר אָפּענטפֿערן, װאָלט דאָ אַרױסגעקומען אַ חתונה, זאָל אײן גאָט אױסהיטן ! האָט אָבער יענע „הינדעלע" זיך צוגעריקט צו דער שװיגער, כּדי דער שװעגערן די גאַל אָפּצודריקן. און אָנגעהױבן צו רעדן מיט די ליב-חנעװדיקע רײדעלעך, און די שװיגער, די מחותּנתטע, האָט נאָר געפּרעגלט זיך אין פּוטער פֿאַר נחת . . . האָט זיך די „איכע" צוגעשאַרט צו דער כּלה, און האָט גערעדט מיט דער כּלה אין דער שטיל װי אַ ליבע שװעסטער, און האָט זיך געקושט מיט איר, און דערצײלט איר װי זײ װעלן זיך ליב-האָבן, װען זײ װעלן שװעגערינס זײן. האָט עס װײטער יענער שנור, דער „װאַרשעװער", פֿאַרדראָסן, װאָס די „איכע" האָט די גאַנצע כּלה צוגענומען, האָט זי זיך געגעבן אַ שאַר צו צו דער כּלה, און גערעדט צו איר מיט אַ ליבליך שמײכעלע, װי זײ װעלן זיך ליב-האָבן װען זײ װעלן שװעגערנס װערן, אַז דער „איכע" זאָל דערװײל די גאַל פּלאַצן.

און אונדזער „קינדעלע" און אונדזער „איטעלע" זײנען זיך געזעסן שטיל אױף זײערע שטולן און האָבן געדרײט מיט די מײלכעלעך, די ליפּעלעך באַלעקט, און נישט געװאָלט זיך „מישן". . .

איז אַרײנגעקומען עוזרל, דעם סאַמעט-הוט אַרױפֿגערוקט ביזן האַלבן קאָפּ, אַ ביסל אױפֿגערױמט, די הענט אין די קעשענעס :

— װאָס זיצט איר אַלע װי די אָנגעלאָדענע, נו, מחותּנתטע, האָט איר פֿאַרהערט די כּלה ?

איז צוגעגאַנגען די אַנדערע „הינדעלע", די שװאַרצלעכע, מיט אַ פֿאַרקניפּטן קנױל פֿאָדים און האָט געגעבן דער כּלה אױפֿצופּלאָנטערן. לאָמיר זען, װאָס די כּלה קען ? — האָט זי זיך אָנגערופֿן און האָט דער כּלה געשטעלט פֿאַרשײדענע פֿראַגעס. די כּלה האָט אָפּגעענטפֿערט, און די הינדעלע האָט דעם טשיפּיק אין דער הױך געװאָרפֿן. נאָכקלערנדיק װאָס די כּלה האָט געזאָגט. און די בּלה איז, נעבעך, רױט געװאָרן און דאָס האַרץ האָט איר געקלאַפּט. . .

איז עס אונדזער „הינדעלען" און אונדזער „איטעלען" נישט געפֿעלן מען גײט זי פֿאַרהערן. עפּעס פֿון שװאַרץ-יאָר געקומען און מען פֿאַרהערט די כּלה ! האָט זיך אין בײדע דאָס משפּחה-בלוט דערװעקט און עפּעס, װי אומגערן, האָט מען צװישן זיך שלום געמאַכט, און אונדזער „הינדעלע" האָט זיך געשליפֿן דאָס מײלעכל אױף יענער מיט אַזאַ לשון :

דאָס שטעטל

— כ'װײס נישט, כ'לעבן, געקומען פֿון שװאַרץ-יאָר און גײען די כּלה פֿאַרהערן, װי מען װאָלט די כּלה אױפֿן מאַרק געפֿירט. — און זי האָט אַ דרײ מיטן נעזל צוגעגעבן.

— בײ טאַטע-מאַמעלע אין „װאַכשע", — האָט יענע געדריקט מיט דער צונג, — פֿירט מען זיך אַזױ.

האָט זיך די „איכע" געמוזט דערמאָנען אין איר כּלה-צײט און איז פֿאַר דער כּלה אַרױס מיט אַ געװײן (אַזאַ טבע האָט זי שױן, באַלד װײנט זי), און איז אױף דער בּלהס האַלדז אַרױפֿגעפֿאַלן און זי אָנגעהױבן צו קושן, צו האַלדזן.

איז אַרײנגעקומען דער מהותן ר' יחזקאל :

— נו װײבער, קריגט אײך נישט, זאָל מען צוזאַמענפֿירן חתן-כּלה, אױב זײ געפֿעלן זיך.

האָט זיך די לאָװיטשער רביצין אַרײנגעמישט און נישט צוגעלאָזט, האָט זיך אָבער עוזרל אײנגעשפּאַרט און געזאָגט, אַז „די הײנטיקע װעלט פֿאַרלאַנגט עס דורכאױס", און װענדנדיק זיך צו דער „איכע", האָט ער צו איר האַלב דײטשמעריש „געשפּראָכן" :

— זי מוזן עס װיסן גענױ, װאָס דען, די בהמות ? — האָט ער געװיזן אױף די מחותּנים.

זײנען אַלע װײבער אַרױס פֿון שטוב, און מען האָט די כּלה אַלײן געלאָזט, זיצנדיק אין אַ װינקעלע רױט-טױט און פֿאַר חרפּה און בושה די אױגן פֿון דר'ערד נישט צו קאָנען דערהױבן. גאָר די ,גאיכע" האָט זי געקושט, געהאַלדזט און געװײנט, װי מען װאָלט זי, חלילה, צו דער שחיטה געפֿירט : אַז זי אײנע װײסט און פֿילט, װאָס די כּלה שפּירט איצט אין האַרץ. . . אפֿשר האָט זי זיך דערמאָנט אָן איר אײגענער מײדלשאַפֿט און באַװײנט די צײט. . .

האָט די מחותּנתטע דעם חתן אַרײנגעפֿירט, און דער בחור בלאַס װי די װאַנט, די פּאות באַװעגט איבער די בלײכע באַקן, האָט זיך אָנגעהאַלטן אין דער מאַמעס הענט. די מאַמע האָט אים צום מײדל צוגעפֿירט : „דאָס װעט זײן דײן כּלה, זע אױב זי געפֿעלט דיר ?" — און איז פֿלינק פֿון שטוב אַרױס, איבערלאָזנדיק זײ אַלײן.

די קינדער זײנען געשטאַנען, אַזױ װי מען װאָלט זײ בײדן אָפּגעשמיסן, מורא האָבנדיק זיך פֿון אָרט אַװעקצורירן. דער בחור איז געװען צעמישט און נישט געװוּסט, װוּ ער זאָל די הענט אַהינטאָן. זי איז געשטאַנען בײם פֿענצטער, נאָענט לעבן אים, האָט געהערט װי זײן האַרץ קלאַפּט, און האָט אױף אים עפּעס זײער גרױס רחמנות געקראָגן. . . זי האָט פּאַמעלעך די

שלום אַש

אױגן אױפֿגעהױבן און האָט אים אָנגעקוקט, און זי האָט שױן די אױגן נישט געקענט אַװעקנעמען. זי האָט עפּעס געװאָלט זאָגן, נאָר פֿאַרגעסן װאָס . . .

נאָר געװאָלט האָבן זײ בײדע, אַז זײ זאָלן שטײן אַזױ נישט רעדנדיק גאָרנישט, נישט קוקנדיק, — און עס זאָל קײנער נישט זײן . . . נישט קוקן . . .

זײנען אַרײנגעקומען די מאַמעס, און מען האָט די קינדער געפֿרעגט : „געפֿעלט זיך ?" און מען האָט אין די הענט געפּאַטשט : „געפֿעלן, געפֿעלן !" זײנען די װײבער געװאָרן גאַנץ גרױסע מחותּנתטעס צװישן זיך און האָבן זיך אָנגעהױבן הערצלעך צו קושן און איבערצובעטן זיך, און די „יאַך" האָט פֿאַר דער כּלה דעם חתן אָנגעהױבן אָפּצולױבן, און די „איכע" האָט זיך אָן דער כּלה באַהאָפֿטן : „מיר װערדען שװעסטערן װערען, אױף אימער און אײביק, אָמן".

האָט דער רב אַרײנגעבראַכט אַ גרױס פּאַפּיר, און מען האָט דער כּלה געגעבן אונטערצושרײבן. די כּלה האָט איר נאָמען מיט מזל אונטערגעשריבן. האָט איר דער מהותן, ר' מרדכי קאָנסקעװאָליער, געגעבן אַ גאָלדענע, לאַנגע קײט מיט אַ קאָליע „חתימה-געלט" — האָט די בּלןק צוגענומען, געזאָגט „אַ שײנעם דאַנק" און דעם מחותן געגעבן אַ קוש אין האַנט.

האָט די לאָװיטשער רביצין געכאַפּט אַ גאַנצן שטױס טעלער און אױף דר'ערד געגעבן אַ טראַסק : „מזל-טוב ! מזל-טום !"

און די „הינדעלעך" און די „איטעלעך" זײנען צו אײנע צו דער צװײטער און האָבן די שנעבעלעך אױסגעשטעקט, די שנעבעלעך, װאָס טוען אַ גאַנץ יאָר פֿון זיך שװעבל און פּעך שיטן, און האָבן זיך הערצלעך צעקושט „מזל-טום ! מזל-טום !""

ר' יחזקאל האָט זיך צעװײנט װי אַ קלײן קינד, און װען ער װאָלט זיך נישט פֿאַר די חסידים געשעמט, װאָלט ער זיך מיט זײן אַלטער צעקושט, האָט ער געכאַפּט ר' חײם דעם מחותן בײ דער קאַפּאָטע און געצופּט אים.

די מחותּנתטעס זײנען ערגעץ װוּ פֿאַרפֿאַלן געװאָרן און מען האָט זײ באין-אופֿן נישט געקענט געפֿינען. און דאָ האָט מען געשריגן : „לעקעך ! בראָנפֿן !" און זײ האַלטן אין אײן קושן זיך, — קושן און האַלדזן. עוזרל האָט זיך אַרײנגעכאַפּט צװישן די נשים און שטאַרק זיך געחברט מיט דער „איכע", און האָט מיט איר דײטשמעריש „געשפּראָכן". און דאָס װײבערישע ייִדל, אָ, דאָס צעקנײטשטע צילינדערל האָט גאָר אין גאַנצן אױפֿגעלעבט, װי פֿון דער ערד איז ער אַרױסגעשװוּמען, ער האָט שלום געמאַכט מיט דער לאָװיטשער רביצין און חברט זיך מיט יענע מהותנתטעס, געזאָגט גלײךװערטלעך, נאָר פֿאַר יענער „הינדעלע" מיטן פֿעדערל אױפֿן טשיפּיק האָט ער מורא װי פֿאַר פֿײער, און געהאַלטן זיך פֿון איר פֿון דער װײטן . . .

דאָסשטעטל

89

און פֿון דער קיך טאַנצט אַרײן די אַלטע רחל-לאה אַקעגן דער בּלה מיט אַ טעלער טאָרט און געבעקס

„נישט קײן געבעטענע,

אַלײן געקומען,

כאָטש אַן אָרעמע,

פּאָרט אַ מומע . . ."

די נאַכט איז נאָך געלעגן איבער דאָרף און פֿעלד, און איבער דער גאַנצער װעלט איז אײן לבנה אױו-געװען און געשפּילט זיך צװישן די װאָלקנס. פֿאַ- דער קרעטשמע זײנען נאָך פֿורן געשטאַנען מיט די שטורקאַצן, װאָס האָבן געפֿלאַקערט אין ז-ער נאַכט אױף די פֿורן פֿון די מחותּנים, מען האָט נאָך אַריבערגעױעדט פֿון אײן פֿור אין דער צװײטער, ייִדן האָבן נאָך פֿאַרענטפֿערט די לעצטע רמב"מס, װײבער האָבן אַריבערגעשיקט גריסן אַלטע באָבעס, אַ,טע מומעס, און דער גאַנצער משפּחה. די קנאַלן פֿון די בײטשן האָבן אין דער שטילער נאַכט זיך געהערט און זײער עכאָ האָט װײט און ברײט אָפּגעקנאַלט. און די פֿורן זײנען זיך צעפֿאָרן, טײל אױפֿן לינקן װעג, טײל אױפֿן רעכטן װעג.

בײ די פֿורן, װאָס זײנען אָפּ אױפֿן װעג לינקס, איז אַן אָרט געװען ניט באַזעצט. עס האָט דאָרט װער געפֿעלט. עס איז געװען דער חתן, װאָס איז מיטגעפֿאָרן מיט די מחותנים צוגאַסט אױף שבת-נחמו.

אױף דעם לעצטן װאָגן צװישן די װײבער איז די אַלטע מומע רחל-לאןק געזעסן, זי האָט אַ ביסל צופֿיל געטרונקען, די הײטלעך האָבן זיך איר שװער איבער די אױגן געצױגן, און די דינע, אַלטע ליפּן האָבן נאָך האַלב פֿון שלאָף געברומט

„נישט קײן געבעטענע,

אַלײן געקומען,

כאָטש אַן אָרעמע —

פֿאָרט אַ מומע . . ."

קאַפּיטל זיבן

פרײטאָג אין שטעטל

זומערדיקע פֿרײטאָג-נאָכמיטאָגס.

חדר-ייִנגלעך זאָגן- אָפּ די הפֿטורוז, זײנען מעביר די סדרה און גײען אַהײם מיט די סידורימלעך, חומשים און מיט די גמרות, אױף מאָרגן צום פֿאַרהער. געקומען אַהײם, שלעפּט מען אַרױס יאַגעדעס. די מאַמע גיט דעם יאַגעדע-סטאַניק, און מען שמירט זיך דאָס גאַנצע פּנים אײן. מען גנבעט אַרױס פֿון קעלער אַ פּאָר מערן. די מאַמע נעמט צו די שטיװל מיט די רעקלעך און שליסט זײ אײן אין קאַסטן ביז אױף מאָרגן צום דאַװענען. נאָר באָרװעס און האַלב-נאַקןעט —— האָלאַ אין גאַס אַרײן, הינטער דעם שול-פּלאַץ, — דאָרט װאַרט שױן חברה. מיט פּעק שטײנער לױפֿט מען אױפֿן מאַרק און מען צעטרײבט דעם בעקערס טױבן, װאָס פֿליען איבערן מאַרק אַרום, און דער בעקער לױפֿט אַרױס יאָגן, כאַפּט מען די פֿיס און מען מאַכט פּליטה . . .

דאָס שטעטל, װאָס איז אָפּגעברענט געװאָרן, איז האַלב צוגעלאַטעװעט. דאָ און דאָרט זעט מען חורבװנ, אַרומגעקלאַפּט מיט האַלב-אָפּגעברענטע ברעטער. יעדנס רשות איז באַזונדער אין אַ צױם אײנגעצױמט. דאָ און דאָרט זײנען אָפּגעלײגטע קלעצער אן ברעטער. גױים שטײען און אַרבעטן, ייִנגלעך קריכן אַרױס און שפּרינגען, און הױדן זיך אױף די ברעטער. בײ דעם געבײ זיצן ייִדן, לײדיק-גײערס, אָן-פּרנסהדיקע, קוקן װי די גױים אַרבעטן און גיבן עצות, װי מען דאַרף מאַכן די פֿענצטערלעך, די טירן. ייִדן שפּאַרן זיך איבער די געבײדעס און די גױים מאַכן פֿון זײ חוזק. אױפֿן מאַרק זײנען שױן דאָ גרינע עפּעלעך, שײנע באַרנעלעך — אַ פּאָר אַ צװײער. אַ ייִנגל בלאָזט אין אַ גאָרגל פֿון אַ געשאָכטענער קאַטשקע, און חברה נאָך אים : הרר. . . הרר. . . עס לױפֿט פֿאַרבײ אַ מײדל אין בית-המדרש אַרײן צו פֿרעגן אַ שאלה אױף אַן עוף, און דאָ װײזט זיך אַ ייִדענע מיט אַ טריפֿער קאַטשקע אױף אַ טעלער, טראָגנדיק זי צום גױישן בעקער. טאַטעס מיט ייִנגלעך גײען צוריק פֿון שערער מיט אָפּגעגאָלטע קעפּלעך, װי די שעפּסן, לכבוד-שבת-נחמו. פֿון װעג אָן

90

דאָס שטעטל

קומען אָנצוגײן ייִדן-אורחים מיט פּעקלעך אױף די פּלײצעס, אין שטאָט אַרײן אױף שבת. פֿורן קומען צו פֿאָרן אין מיטן מאַרק אַרײן, אָנגעפּאַקט מיט חסידים, אַלטע ייִדן און בחורים, און ייִנגלעך, װאָס קומען אױף שבתנחמו צום רבין. די שטאָט װערט פֿול מיט פּנים-חדשות. ייִדן גײען אַרום, װי אין ירושלים, פֿראַנק און פֿרײ, מיט שטרײמלעך, שיך און זאָקן, מיט פּיאות און ליולקעס . . . עס װערט לעבעדיק, פֿרײטאָגדיק אין שטעטל. מען לױפֿט, מען אײלט זיך, מען דערקענט, אַז עס איז ערב-שבת, ערב אַ גרױסן טאָג. די זון ציט זיך איבערן שטעטל אױך עפּעס אַזױ פֿרײטאָגדיק, גיסט מיט ליכט, און איז נישט מקפּיד, װוּ אירע גינגאָלדענע שטראַלן פֿאַלן אַרײן, און װעמען זײ באַלײכטן. פֿון שענק פֿאָרן אַהײם שיכורע פּױערים און שיכורע פּױערטעס אין רױטע טיכער און װײסע כאַלאַטן. זײ קושן זיך. װײנען און לאַכן, נעמען זיך אַרום און טאַנצן. די פֿערד זײערע, די פֿולע, רונדיקע פֿערד, זײנען אױסגעפּוצט מיט בענדער, װי מען פֿאָרט אױף אַ חתונה. זײ פֿאָרן מיט רעש אַרױס פֿון שטעטל, קלאַפּן איבער די שטײנער, און די חזירימלעך אױף די פֿורן קװיטשען, און חדרייִנגלעך מיט די אַרױסגעלאָזטע העמדער פֿון די הױזן-שפּאַלטן לױפֿן זײ נאָך, און מאַכן גרױסע גװאַלדן : בע ! הוראַ !

עס קומט צו פֿאָרן לײבל דער װאַסער-פֿירער מיט זײן פֿעסל װאַסער פֿון טײך, באַפֿאַלן אים די קינדער און צופּן פֿון פֿערדל די האָר אױף סטרונעס צו פידעלעך. לײבל שילט, קנאַלט מיט דער בײטש, נאָר װער קוקט אױף אים, מען צופּט װײטער דאָס פֿערדל און מען פּאַשעט עס מיט יאַגעדעס, מיט בולקע-פּוטער, און דאָס פֿערדל פֿאַרדײעט אַלץ.

עס װײזט זיך דער רב פֿון שטאָט. ער גײט מיט אַ חברה אורחים אַרום אין די הײזער און שטעלט װוּ יעדערן אָפּ אַן אורח אױף שבת.

אין געסל קומט צו פֿאָרן פֿון װעג דער גביר, ר' יחזקאל, מיט זײן מענטש נאָטע. אױף שבת אַהײם געאײלט זיך. נאָטע שפּאַנט די פֿערד אױס און רײט מיט זײ איבערן געסל צום װאַסער אַראָפּ, און ר' יחזקאל זעצט זיך פֿאַר דער טיר, און בעט אין האַרצן, אַז גאָט זאָל אים צושיקן אַ ייִד אױף שבת.

אַלץ אין דער גאַס איז פֿרײטאָגדיק. די הימלען ציען זיך אַזױ לאַנג און ברײט אַװעק, ציען זיך, כּדי ערגעץ-װוּ אױף שבת אַהײם צו קומען. װאָס װײטער װײזן זיך אַלץ מער ייִדן אין אַטלעסענע קאַפּאָטעס, אין שיך און זאָקן. ייִנגלעך אין אַטלעס און אין זײדנס, גײען מיט פּעקלעך צום װאַסער זיך באָדן. דאָס זײנען חסידימלעך, יונגע חסידימלעך, װאָס זײנען געקומען צום רבין אױף שבת-נחמו.

92

שלום אַש

און הײמלעך װערט אין שטעטל, הײמלעך. באַלמעלאָכעס טראָגן אָפּ די לעצטע אַרבעט, יונגען כאַפּן ביר-געלט, לױפֿן אין די קראָמען נאָזקראַגנדלעך מיט שניפּסלעך, און מען לױפֿט צום װאַסער זיך באָדן לכּבוד שבת.

הינטער דעם אַלטן שוחטס הױז גיסט זיך דאָס װאַסער. בײ נאַכט זײנען זיך דאָרט טובל די טױטע פֿון דעם קעגנאיבערדיקן בית-עולמל, נאָר פֿרײטאָג פֿאַרנאַכט — דאָס שטעטל. גאַנץ קאָזמער איז אין נאַקעטן, װי גאָט האָט זײ באַשאַפֿן. אַ פֿעלד איז באַלײגט מיט װײסע פּעקלעך, און נאַקעטע זײדעס, נאַקעטע טאַטעס, נאַ עטע אײניקלעך זײנען אין װאַסער. אין ענין שװימען איז דאָס שטעטל שױן באַװוּסט פֿון לאַנג אָן. ייִדן האַלטן פֿון שװימען. טאַטעס לערנען זײערע קינדער שװימען אױף די בײכלעך. די קינדער װײנען, זײער געשרײ גײט ביז אין הימל אױף, און די טאַטעס שלעפּן זײ טיפֿער, טיפֿער אין װאַסער אַרײן, טוקן זײ די קעפּלעך. דאָס קינד עפֿנט די אײגעלעך אױף, מאַכט אַ גװאַלד, און װידער אַ טוק. פֿאַרזאָרגטע ייִדן, װאָס זײנען אַ גאַנצע װאָך אין דאגות-פּרנסה, מאַכן זיך נאַריש און װײזן קונץ-שטיק. דער לאָזט זיך אַ „נאָרקים", דער צװײטער „לײגט קלאַפֿטער", דער דריטער מאַכט אַ „רעדל", קאָרטשעט זיך אײן, פֿאַרלײגט די הענט אַרום די פֿיס און דרײט זיך אין װאַסער. דער מלאַװער בחור נעמט גאָר די װעלט אָפּ מיט זײן שװימען. װי אַ פֿיש ליגט ער אָפּ גאַנצע שעהן אונטערן װאַסער, כאַפּט אָן יעדן בײ די פֿיס, פּלוצלינג גיט ער אַ שפּרונג אַרױס, מאַכט אַ קאָזשעליק, און װײטער אין װאַסער אַרײן.

„דאָס װאַסער דאַרף יעדן יאָר אַ מענטש". און אין מיטן דערינען װערט אַ געשרײ : „גװאַלד, ער טרינקט זיך !" און דאָרט, װוּ דאָס װאַסער איז שטראָמיק, האָט עס אַ מענטש אַרײנגעכאַפּט. דער מענטש רײסט זיך אַרױסצוקומען פֿון די אַרומיקע כװאַליעס, נאָר זײ האָבן אים אַרײנגעקראָגן, און עס ציט אים װער אונטן אין װאַסער אַראָפּ. דער מלאַװער בחור לאָזט זיך אַ „נאָרקים", כאַפּט דעם מענטשן װאָס טרינקט זיך, בײ די האָר אָן און שלעפּט אים פֿון װאַסער אַרױס. דערװײל קומען אָן פֿון דער שטאָט צו לױפֿן װײבער, קינדער מיט גװאַלדן : „ועמען ! חײם משה, װוּ ביסטו ?" ייִדן כאַפּן דעם אַרױסגעצױגענעם פֿון װאַסער, הײבן אים אָן צו רײסן און װאַרפֿן, ציען אים די שלײפֿן מיט אַ פּאַסעק אַרום — און זײנען מחיה-מתים . . .

דאָס װאַסער געהערט צו דער שטאָט, נאָר דאָס פֿעלד, װאָס איז בײם װאַסער, געהערט צו דעם שטאָטס שדרה. שיקט ער אַרױס אַ זשאָנדצע מיט אַ הונט, אַז ער זאָל אַװעקיאָגן די מענטשן װאָס זײנען

דאָס שמעטל

געקומען זיך באָדן, װערט אַ געשרײ : „דער זשאָנדצע גײט !" כאַפּט מען די פעקלעך קלײדער אױפֿן קאָפּ און מען לױפֿט נאַקעטערהײט אין שטאָט. גאַנצע מחנות נאַקעטע ייִדן לױפֿן מיט די פּעקלעך, און דער גױ מיטן הונט יאָגט אין סאַמע שטאָט אַרײן, ביז עס קומען די קצבים אַנטקעגן דעם גױ מיט גרױסע שטעקנס און לײזן אױס דאָס שטעטל פֿון גױישע הענט . . .

די זון הײבט שױן אָן צו זעצן זיך װײט אױפֿן לינטשיצער װעג. עס ון'ערט פֿאַרנאַכט. בי'ים װאַסער הײבט אָן רואיקער צו װערן. מען אײלט זיך אַהײם, צום טײך קונעען שױן נאָר די לעצטע פֿורנקאַנעס, װאָס זײנען שפּעט אין שטעטל אָנגעקומען, און באַלמעלאָכעס, װאָס האָבן שפּעט די מלאָכה געענדיקט. פֿון מאַרק צענעמען די ייִדענעס זײער סחורה און טראָגן זי אַהײם. אױסגעבאָדענע ייִנגלעך לױפֿן איבער דער גאַס מיט פֿלעשעלעך צו װײנשטײנען נאָך װײן אױף קידוש. זײ געװעלבער פֿאַרמאַכן זיך אײנציקװײז. אין עק גאַס בי'ים גרױסן אײנפֿאָר-הױז, אױף דעם װעג צום בית-עולם, צעפֿלאַקערט זיך אַ רױט געשטאַלט אין אַ װאָלקן פֿון גינגאָלד- טױב . . . דער הימל װערט איבערן שטעטל טונקל. מען הײבטאָן קלאַפּן אין שול אַרײן. אין טײל פֿענצטער װײזן זיך שױן שבתליכטלעך, נאָר די האַלב-אײנגעפֿאַלענע הײזלעך, דעױ רעשט חורבות זעען אױס עפּעס געבעכדי , װי אָרענגע מחותּנים, װאָס זײנען אין צעריסענע בג'ייִם, גאָױ אי,י סאַמעטענע, שבתדיקע היטלען געקומען אױף דער חתונה . . . פֿאַר טײל הײזער װײזן זיך שױן שבועדיקע באַלעבאָסטעס מיט זײערע טעכטערלעך. אָפּגעװאַשן, אױסגעקעמט זיצן זײ פֿאַר דער טיר . . .

אן-ן שטיל און רואיק איז אין געסל. דער שבת קומט-אָן מיט רואיקע טריט, און פֿאַרשפּרײט מנוחה. װי אַלײן פֿאַר זיך קלינגט דער קירכןגלאָק, רופֿט מיט אַ פֿרום געבעט אין קירך אַרײן. פֿון דעם קלײנעם ביתהמדרשל פֿינקלען זיך אַרױס די שבת-ליכטלעך און עס דאַכט זיך, אַז זײ האַלטן מלחמה, דער קירכן-גלאָק מיט די שבת-ליכטלעך. יעדערס ציט צו זיך. דורך דעם שטילן שטעטל גײען פֿרומע קריסטן, מענער און פֿרױען, גײען אין קירך אַרײן. און אָפּגעװאַשענע ייִדן מיט װײסע קראַגנס פֿון די העמדער, איבער די שבתדיקע קאַפּאָטעס פֿאַרבױגן, גײען אין בית-המדרש אַרײן. חסידים אין אַטלעס און אין זײדנס, אין שיך-און-זאָקן, גײען צום רבין. און שטילער, רואיקער, שבתדיקער װערט דאָס שטעטל, װי עס װאָלנזן זיך אײנגעטײלט דאָס בית-מדרשל מיט דער קירך, יעדערס גענומען זיך ז-אָס זײניקע. פֿון די אָפּגעװאַשענע פֿענצטער פֿינקלען די ליכטלעך און די לײכטערלעך אַרױס. מײדלעך הײבן זיך אָן צו װײזן אין געסל שפּאַצירנדיק, און דעם חזנס „לכה-דודי" זינגט אין געסל און דער

94

שלום אַש

קירכן-גלאָק קלינגט-מיט, די קולות מישן זיך אױס און עס װערט אײן שטילע תּפֿילה צו אײן גאָט . . .

אין גאַס װײזט זיך ר' יחזקאל מיט זײן חתן. זײ גײען אין בית-המדרש אַרײן דאַװנען. עס װײזן זיך מײדלעך אױף דער שװעל אין טיר. אָרענטלעכע באַלעבאַטישע טעכטער קוקן פֿון די אָפֿענע פֿענצטער אַרױס, קוקןנאָך און סודן זיך : „לאהלעס חתן ! לאהלעס חתן !"

מײדלעך, כּלהס שפּאַצירן אין שול-געסל. עס גײען דעם שוחטס טעכטער אין גאָלדענע קײטעלעך, װאָס זײ האָבן געקראָגן פֿון די מחותּנים.

בחורים, חתנימלעך, גײען שפּאַצירן אױף דער צװײטער זײט, אין די אַטלעסענע קאַפּאָטקעלעך, אין די זײדענע גאַרטעלעך, מיט די שװאַרצע פּאותלעך און מיט די גאָלדענע זײגערס, װאָס זײ האָבן געקראָגן פֿון די מחותּנים, חתן-מתּנות . . .

אין מיטן דעם געסל, װאָס איז פֿאַרהילט אין דער שטילער נאַכט, דערהערט זיך פּלוצלינג אַ קול פֿון אַ װײנענדיקער מאַמע : „מײן קינד, מײן יצחקל !" קומען זיך צולױפֿן װײבער, מײדלעך פֿון אַלע זײטן : „װאָס איז ? װאָס איז ?" — „מײן יצחק איז אַװעקגעגאַנגען נאָך בײ טאָג און איז נאָך נישט ייִם געקומען. װײ צו מיר ! מען האָט אים בײם װאַסער געזען !" — װײנט די ייִדענע אין רואיקן געסל. אַרום שטעלן זיך צונױף קופּקעלעך און שמועסן : „דאָס װאַסער דאַרף אַ מענטש !" „דאָס װאַסער דאַרף אַ מענטש !„. . .

און שטילער, טינקעלער װערט די נאַכט, דער שבת קומט-אָן מיט רואיקע טריט און פֿאַרשפּרײט מנוחה. און דאָרט װײט, װוּ דער הימל ליגט אױפֿן װאַסער, איז דער סוד אױסגעגאָסן, װוּ יצחקל, דער ייִדענעס ייִנגל, איז ערגעץ װוּ אַהינגעקומען.

לױפֿט די מאַמע מיט אַ געװײן צום װאַסער אַראָפּ, דאָרט צום הימל און װאַסער, װוּ זײ ליגן בײדע אױסגעגאָסן, געװױר צו װערן דעם סוד, װוּ איר קינד, איר יצחקל, איז ערגעץ װוּ אַהינגעקומען . . .

פֿרײטאָג-צו-נאַכטס. דעם טיש בײ ר' יחזקאלען האָט מען לכּבוד דעם חתן געדעקט אין דער לעצטער שטוב. מען האָט אױפֿגערוקט די פֿליגל פֿון דעם גרױסן טיש, װי מען טוט עס נאָר אײן מאָל אין יאָר בײ דער פּורים-סעודה, װען אַלע קינדער און די אײניקלעך קומען זיך צוזאַמען. מלכהלע, די באַלעבאָסטע, האָט נישט געזשאַלעװעט קײן ליכט, זי האָט געלײענט און געװוּסט גאַנץ גוט, אַז װאָס מער ליכט פֿרײטאָגצו-נאַכט, אַלץ מער פּרנסה באַװיליקט גאָט. דער גרױסער טיש איז געװען

דאָס שטעטל

95

באַשטעלט מיט זילבערנע לײכטער, אַלט-פֿרענקישע, זעקס-רעריקע. אין שטוב האָט אַלץ געבלאַנקט, געלױכטן פֿון די ליכט. לכּבוד דעם חתן האָט מלכהלע אַרױסגענומען דאָס זילבערנע גאָפּל-מעסער, װאָס װערט נאָר באַנוצט צו דער פּורים-סעודה, אױפֿגעשטעלט די זילבערנע בעכער. אױבן-אָן זײנען געװען געגרײט די חלות פֿאַר ר' יחזקאלן, באַדעקט מיט אַ חלה-טישטעכל. רעכטס איז געװען געגרײט פֿאַרן חתן, די חלות פֿאַר אים זײנען געװען באַדעקט נוּיט אַ טישטעכל, געהאָפֿטן אױף זילבער, װאָס לאהלע האָט פֿאַר איר חתן אױסגעהאָפֿטן. מלכהלע, אָנגעטאָן אין איר װײסן זײדענעם קלײד מיט גאָלדענעם באַשלאַק פֿון אונטן, װאָס איז געװען געמאַכט לױט דער דעמאָלטיקער מאָדע מיט ברײטע פֿאַלדן, װאָס אײנע האָט זיך פֿאַרבלאָנדזשעט אין דער צװײטער, מיט דעם זײדענעם שאָלעכל מיט די בלױע פֿרענדזלעך, װאָס דער מאַן האָט איר מיטגעבראַכט פֿון לײפציקער מאַרק, אין דער הױכער שבתדיקער קאָרענגאָװער הױב, איז געשטאַנען, דאָס פנים אין אירע בלײכע אײדעלע הענט פֿאַרשטעלט, און האָט ליכט געבענטשט. לאהלע, אַן אױסגעװאַשענע, מיט שװאַרצע לאַנגע זײדענע צעפּ פֿאַרװאָרפֿן שבתדיק איבערן סאַמעט-בלױען יאַקעלע, און זעט אױס װי אַן אָרענטלעך מײדעלע, װאָס האָרכט „װאָס טאַטע-מאַמע הײסן, און װאָס גוטע, פֿרומע לײט הײסן !" — און אַ ברכה מיט הצלחה רוען אױף איר קאָפּ . . . זי זיצט זיך בײ דער מאַמען, און לײענט מיט איר אין דער תּחינה :

„רבונו של עולם, מײן מצװה פֿון ליכט-אָנצינדן זאָל אַזױ אָנגענומען זײן, װי די מצװה פֿון דעם כּהן-גדול, װען ער האָט די ליכט אין ליבן בית-המקדש אָנגעצונדן. אַז מײנע קינדערס אױגן זאָלן לײכטן אין דער ליבער, הײליקער תּורה . . . זײערע מזלות זאָלן לײכטן אין הימל . . ."

די פֿענצטער זײנען געװען אָפֿן אין געסל אַרײן. קעגנאיבער פֿון גאָרטן האָט זיך געהערט די קװאָטשערײ פֿון זשאַבעס, און פֿון גאַנץ װײט אין „שװאַרצן װאַלד" האָט זיך אַ ליכטל געלױכטן. אײנגעפֿאַסט אין דער פֿינצטערער נאַכט, האָט עס אױסגעזען װי אַ פֿאַרגעסן ערגעץ שבת-ליכטל, און די זשאַבעס בענטשן דעריבער . . . אַ טונקעלע כמאַרע איז געהאַנגען איבערן װאַסער און אַלץ פֿאַרדעקט, נאָר פֿון װײט, פֿון יענער זײט, האָט זיך געפֿינקלט אַ ליכטל, און ס'האָט זיך געדאַכט, אַז די אַלטע, די װײסל, אַ גרױע באָבע, האָט זיך אױך שבת-ליכטלעך אָנגעצונדן לכבוד שבת . . . און פֿון אָפֿענעם פֿענצטער קומען אַרײנצושװימען נאָטס ליבע זומערדיקע ריחות פֿון טױזנטער בליטען און געװעקטן, און האָבן זיך אױסגעגאָסן אין שטוב, געכאַפּט אַ װאָרט פֿון תּחינה, אַ שבתדיקע ברכה און צוריק אַרױס, און געשװעבט מיט דער ברכה איבער פֿעלדער

שלום אַש

און װעלדער, איבער הימל און ערד און פֿאַרשפּרײט שבת-ברכות איבער גאָטס װעלט . . .

ייִדן זײנען אַהײמגעגאַנגען פֿון בית-מדרש, פֿון מנינימלעך. װער עס האָט געקאָנט, האָט אַן אורח מיטגענומען. די שבת-מלאָכים זײנען פֿאָרױס פֿאַר די פּרינצן געפֿלױגן און האָבן זײ שלום-עליכם אָפּגעגעבן, און מנוחה פֿאַרשפּרײט. און ייִדן, דערזעענדיק די גױים, װאָס זײנען געקומען אין זײערע װאָכעדיקע קלײדער מיט זײערע װײבער און קינדער אױף די בענק פֿאַר די טירן און האָבן געשפּילט און געזונגען, האָבן זײ געקרעכצט, רחמנות געהאַט אױף זײ : גױים, נעבעך, זײ האָבן האָבן נישט קײן שבת ! . . .

און דײן פֿאָלק ישראל האָסטו געטרײסט, טאַטע אין הימל ! אַלץ איז עפּעס װי אױסגעלײזט געװאָרן, באַקלײדט מיט באַרמהאַרציקנײט, װי די שכינה װאָלט איר פֿאָלק ישראל אַרומגענומען, די טרערן פֿון געזיכט אָפּגעװישט, געטרײסט אים, די פּאות אים אױף די באַקן געקרײזלט, װי אַ געטרײע מאַמע געקרײזלט, חנדלעך געמאַכט, און מיט ליבשאַפֿט צו אים געזאָגט : „הבן יקיר לי אפֿרים ?" — צי אַ טײערער זון ביסטו מיר, אפֿרים ? אם ילד שעשועים — אָדער אַ שפּיל-קינד, כי מדי דברי בו — װאָרעם אין מײן טאָן רעדן װעגן אים, זכור אזכרני עוד — טו איך אָן אים אַלץ נאָך געדענקן, על כן המו מעי לו — איבער דעם ברומען מײנע געדערים נאָך אים, רחם אַרחמנו נאום ד' — דערבאַרעמען טו איך מיך איבער אים — טוט זאָגן גאָט.

און גאָטס באַרמהאַרציקײט איז איבער װעלט און נאַכט געװען אױסגעגאָסן.

ר' יחזקאל איז אַהײם געקומען נאָכן דאַװענען, און אַ רעכט ביסל אורחים האָבן זיך נאָך אים נאָכגעשלעפּט.

„גוט שבת !"

„שלום עליכם, מלאכי השרת, מלאכי עליון". . .

און געזען האָט מען, װי די מלאָכים מיט זײערע צװײ װײסע פֿליגל פֿאַרשפּרײטן מנוחה אַרום אין דער שטוב. מלכהלע מיט דער כּלה זײנען געזעסן בײם טיש, װאַרטנדיק אױף קידוש, און האָבן אױסגעהאָרכט פֿון מאַן און חתן די חניפֿהדיקע רײדעלעך, װאָס די מאַנספּערשױנען האָבן די װײבער פֿאָרגעזאָגט :

„אשת חיל מי ימצא". . .

מען זיצט בײם טיש. ד' יחזקאל זיצט אױבן-אָן מיטן חתן קעגנאיבער דער װײב מיט לאהלען. עס איז שטיל אַרום, נאָר דאָס װינטל, װאָס בלאָזט דורך דעם אָפֿענעם פֿענצטער, האַלט אין אײן דערצײלן . . . לאהלע הײבט אָלע װײלע פּאָמעלעך אױף די אױגן און װארפֿט אָריבער אָ בליק.

דאָסשטעטל

ער, אין דער אַטלעסענער קאַפּאָטע און מיט דעם שװאַרצלעכן פנים, איז אַזױ חנעװדיק. אָט זעט זי אױף אים דעם גאָלדענעם זײגער אין דעם זײדענעם זשילעט, דעם זײגער, װאָס ער האָט פֿון איר געקראָגן. ער איז איר חתן . . . מיט אים װעט זי װױנען אין אײן שטוב . . . קײנער נישט, גאָר זײ בײדע . . . און דאָס יונגע האַרץ באַװעגט זיך אַזױ לײכט, אַזױ שטיל . . . דאָס װינטל הערט דעם סוד און פֿליט מיט אים דורך דעם אָפֿענעם פֿענצטער אַרױס אין דעם גראַפֿס שװאַרצן װאַלד אַרײן, דאָרט פֿאַרן שבת-ליכטל דעם סוד צו פֿאַרטרױען . . .

ער זיצט שטיל, די אױגן אַראָפּגעלאָזט. װאָס קלערט ער איצט ? װעגן איר, װעגן זײן לאהלען ! זי װערט רױט. דאָס איז איר חתן, אַ חתן פֿאַר איר האָט דער טאַטע מיטגעבראַכט . . . אַך, װען ס'װאָלט קײנער נישט זײן, טאַטע-מאַמע װאָלטן שלאָפֿן געגאַנגען, װאָלט זי צו אים צוגעגאַנגען, שטילערהײט, עס איז דאָך איר חתן. צו אַ חתן מעג מען . . . װאָס, גײן ? . . .

שאַ, דער טאַטע מיטן חתן זינגען. זײן קול, װי עס קלינגט, װי עס הילכט, עס לױפֿט אַרױס דורך דעם פֿענצטער :

„מנוחה ושמחה אור ליהודים ! . . ."

זי, די כּלה, דערלאַנגט צום טיש, שטעלט אַנידער אַ טעלער פֿאַרן טאַטעשי, פֿאַר דער מאַמעשי און פֿאַר אים . . .

„זאָל ער עסן געזונטערהײט . . ." און דאָס האַרץ קלאַפּט איבער זײן אַקסל, עפּעס האָט איצט געמוזט פֿאַר זײן געזיכט דורכלױפֿן . . .

אין מיטן עסן זײנען געקומען צו גײן דער מהותן ר' חײם מיט דער מחותּנתטע, עס איז געקומען עוזרל, לײבל, איטעלע און הינדעלע מיט די קינדערלעך, און גלאַט קרובים און באַקאַנטע. מען האָט אָפּגעגעבן דעם חתן שלום-עליכם, געפֿרעגט אים, װי דער חזן געפֿעלט. דערנאָך איז געװאָרן אַ שמועס װעגן חזנים. אײנער האָט געזאָגט אַ שטיקל שירהמעלותל, האָט דער חתן אים אָפּגעענטפֿערט מיט אַ זמרל. דאָס גאַנצע געסל איז זיך צוזאַמענגעלאָפֿן אונטערן פֿענצטער. דער חתן האָט פֿאַרמאַכט די אױגן, די האַנט אונטער דער באַק אונטערגעלײגט און זײן קול האָט זיך געגאָסן, האָט זיך געלאָזט אױף אַ „שטײגערל". אונטערן פֿענצטער װערט אַלץ מער מענטשן, מען שטעקט קעפּ אַרײן. „לאהלעס חתן" — האָקן מײדלעך זיך געסודעט און מיטן פֿינגער געװיזן. די טיר האָט זיך געעפֿנט און פֿרעמדע מענטשן האָבן אָנגעהױבן אַרײנצוגנבענען זיך, צוערשט מיט אַ ספֿקדיקן געלעכטערל אױף די ליפּן : הײסט עס, גלאַט אַזױ, און דערנאָך האָט מען זיך שױן געדריקט, די שטוב אָנגעשטאָפּט.

און עום טיש האָט מען װײן דערלאַנגט, כּוס-אױס, כּוס-אײן.

98

שלום אַש

באַלד איז אָנגעקומען ר' יצחק יודלס מיטן ברײטן „גוט-שבת !" דער עולם האָט פֿאַר אים אַ װאַרע געמאַכט. עוזרל האָט אים אױפֿן אַקסל די האַנט אַרױפֿגעלײגט און הױך געדוצט. ר' יצחק יודלס האָט נישט געװאָלט לאַנג זיצן : „דער רבי גײט קידוש מאַכן". דער עולם האָט זיך באַלד גענומען צום בענטשן. נאָכן בענטשן האָט דער יונגער עולם גענומען גײן צום רבין, און די מחותּנים, ר' יחזקאל מיט ר' חײמען, אין בית-המדרש אַרײן, װוּ דער רב פֿלעגט לערנען יעדן פֿרײטאָג-צו-נאַכטס מיט די שטאָט-באַלעבאַטים די סדרה פֿון דער װאָך.

ר' יצחק יודלס האָט שטאַרק אָנגעהױבן בעטן, אַז ר' יחזקאל מיט ר' חײמען זאָלן לכבוד דעם חתן מיטגײן צום רבינס קידוש.

די באַלעבאַטים האָבן זיך צוערשט אַ ביסל געשעמט דורכלאָזן אַ סדרה, נאָר די קינדער און דער חתן אַלײן האָבן זיך שטאַרק אָנגעהאַלטן. ר' יצחק יודלס האָט געזאָגט : „מען מוז אײך געװינען". . .

האָבן די באַלעבאַטים, אַ ביסל מיט בושה, געלאָזט זיך נאָכשלעפּן נאָך די קינדער צום רבין.

עס איז געװען דער ערשטער פֿרײטאָג-צו-נאַכטס, װען די באַלעבאַטים האָבן זיך נישט געפֿונען אין בית-המדרש בײם רבס סדרה.

בײם רבין אין בית-המדרש.

אײן עדה : אין גאָטס עדה זײנען אַלע גלײך, סײ קינדער, סײ אַלטע, אַלע אײן נשמה, אײן בנין. אײן גאָט ליבט מען, אין אײן בית-המדרש דאַװנט מען. און די תּפֿילה איז אײנע, טױזנטער קולות פֿון אײן האַרץ. דער עולם איז צוזאַמענגעגאָסן, אַ ים שװאַרצע שטרײמלעך און שװאַרצע בערד אײנס אין אַנדערן. אַלע אױגן זײנען אָנגעװענדט צו דעם װײסן כאַלאַט, װאָס דרײט זיך אַרױף און אַראָפּ צװישן דעם ים שװאַרצע שטרײמלעך און מאַכט זיך אַ װעג פֿון אײן עק ביתיהמדרש צום צװײטן. דאָס איז דער רבי. זײנע הענט זײנען אין גאַרטל פֿאַרפֿלאָכטן. די אױגן צום באַלקן אָנגעװענדט און דער הױכער, שכינהדיקער שטערן איז אין אײן שאַרפן קנײטש ; אײן מחשבה, אײן כּװנה : צו גאָט !

און גאָט איז דאָ, דאָ, צװישן דער עדה. ער האָט זיך מיט ייִדן אױסגעמישט, ער איז געװאָרן אײן חלק אין כּלל, אײן קנײטשל, אײן פֿלעמל אין דער מנורת-הכלל. די שכינה און די כּנסת-ישראל, די כּנסת-ישראל און די שכינה. בײדע פֿאַרװאָגלט אין גלות, טרעפֿן זיך צוזאַמען און דערמאָנען זיך די כּלה-צײט. איז עס דען נישט װי צװישן אַ חתן-כּלה, װאָס עס האָט זיך בײ זײ אַ ברוגזל געמאַכט ? זײ זײנען זיך צעגאַנגען אין פֿאַר-

דאָסשטעטל

99

שײדענע װעגן און פֿרעמדע לענדער, און איצט טרעפֿן זײ זיך אין אײנעם אין אַ פֿרעמדער סטאַנציע . . .

און דער רבי האָט געזונגען זײן ליבעס-ליד צו גאָט : שיר-השירים.

נישט געזונגען האָט ער, נאָר טיף געזאָגט, מיט כּװנה. יעדער װאָרט מיט זײן טעם און זײן מײן

. . . „איר זאָלט גישט קוקן, װאָס איך בין אַזױ שװאַרצלעך, װאָס די זון האָט מיך אָפּגעברענט. מײן מאַמעס קינדער האָבן מיר שלעכטס געטאָן, זײ האָבן מיך געמאַכט פֿאַר אַ גערטנער-היטערין, מײן גאָרטן האָב איך נישט געהיט".

„זאָג מיר, דו, װאָס מײן נשמה האָט ליב, װוּ פּאַשעט זי, װוּ הױערט זי אין מיטאָג-צײט ?"

„אױב דו קענסט נישט די שײנע צװישן די פֿרױען ? גײ נאָך די שעפּסן-טריט און זע דײנע ציגעלעך אַרוט די געצעלטן פֿון די פּאַסטוכער".

„איך בין מיר אַ בלימל פֿרן שרון, אַ רױז פֿון די טאָלן".

„אַזױ װי אַ רױז צװישן די דערנער, אַזױ איז מײן געליבטע צװישן די טעכטער".

„אַזױ װי אַן עפּל צװישן די װאַלד-בײמער, אַזױ איז מײן געליבטער צװישן די זין. אין זײן שאָטן װעל איך ליגן, זײנע פֿרוכטן זײנען מיר זיס". . .

„מײן געליבטער איז געגליכן צו אַ הירש, אָדער צו אַ יונגער אינד. אָט שטײט ער הינטער אונדזער װאַנט, קקט אַרײן דװיך דעם פֿענצטער, װאַרפֿט אױגן דורך די שפּאַלטן". . .

„ענטפֿערט מײן געליבטער און זאָגט צו מיר : מײן פֿרײנדין, מײן שײנע, קום מיט מיר !"

„װאַרעם איז, דער װינטער איז שױן אַװעק, דער רעגן איז שױן פֿאַרבײ".

„פֿעלד-בלימעלעך װײזן זיך שױן אױף דער לאָנקע, דעם פֿױגלס צײט איז געקומען, און דאָס קול פֿון דער טירטל-טױב הערט זיך שױן אין אונדזער לאַנד". . .

„שטײ אױף, גגײין פֿרײנדין. מײן שײנע, און קום מיט נזיר". — —— —

און דעם רבינס קול זאָגט נישט, נאָר עס באַטעמט יעדן װאָרט, גיט ייִדן צו פֿאַרשטײן דאָס זיסקײט, די צוגעבונדנקײט, די טרײשאַפֿט, װאָס עס פֿילט די כּנסת-ישראל צו דער שכינה און די שכינה צו דער כּנסתישראל.

און די עדה פֿילט עס און נײגט זיױ, װי אַ דאָרשטיק פֿעלד זאַנגען צום טריפֿנדיקן װאָלקן. די עדה כאַפּט אַ װאָרט, און עס זינגט אין די

100

שלום אַש

הערצער, עס טרײסט, אַ גרוס פֿון דער שכינה צו דער כּנסת-ישראל אין גלות.

„װאָלט איך געװען אַ פֿײגעלע אין װאַלד,

װאָלט איך צו דיר געפֿלױגן . . ."

און ייִדן נעמען זיך צוזאַמען, און עס װערט אײן האַרץ און אײן נשמה.

און דער רבי זאָגט די װערטער מיט אַזױ פֿיל ליבע, װי ער װאָלט אַ בריװעלע געלײענט, אַ געטרײ בריװעלע :

„איך שלאָף, און מײן האַױץ איז װאַך. זײ שטימע פֿון מײן געליבטן ק'לאַפּט אין טיר : עפֿן מיר, מײן שװעסטער, מײן פֿרײנדין, מײן טײבעלע, מײן קאָפּ איז פֿול געװאָרן מיט טױ, מײנע לאָקן מיט נאַכט טראָפּן".

„כ'ונאָב אױסגעטאָן מײן העמדל, װי אַזױ קען איך עס אָנטאָן ? כ'האָב אָפּגעװאַשן מײנע פֿיס, װי אַזױ קען איך זײ פֿאַרשמוצן ?". . .

„האָט מײן געליבטער די האַנט אױסגעשטרעקט פֿון שליסל-לאָך, האָבן מײנע געדערים נאָך אים געטאָן ברומען.

„האָב איך מיך אױפֿגעהױבן צו עפֿענען מײן געליבטן, און מײנע הענט טוען מיר טריפֿן, און מײנע פֿינגער מיט מירוס די קליאַמקעס שמירן.

„איך האָב אױפֿגעעפֿנט מײן געליבטן, נאָר מײן געליבטער איז שױן לאַנג געװען אַװעק. די נשמה איז אים אױסגעגאַנגען אין זײן רעדן. האָב איך אים געזוכט און כ'זזאָב אים נישט געפֿונען. האָב איך אים גערופן, האָט ער מיר נישט געענטפֿערט.

„האָבן מיך געטראָפֿן די, װאָס דרײען זיך אין שטאָט אַרום, האָבן זײ מיך געשלאָגן, האָבן זײ מיך געבײלט, האָבן זײ מיר די קלײדער אַראָפּגעצױגן, די מױערן-היטערס" — — —

פּלוצלינג האָט דער רבי אױפֿגעהערט צו זאָגן. ער האָט זיך איבערן בית-המדרש געדרײט, קײן װאָרט נישט גערעדט, װאָס-אַמאָל מער די אױגן אױפֿגעריסן און געקוקט אױפֿן באַלקן און דער שטריך אין שטערן האָט זיך אים אַלץ טיפֿער געשניטן, אױף חסידים איז געפֿאַלן אַ ליבע אימה, װאָס האָט אַלע אין אײנעם צוזאַמענגענומען און געהאַלטן.

פּלוצלינג האָט זיך דער רבי געגעבן אַ כאַפּ אױף און מיט גרױס פרײד, װי עס װאָלט עפּעס פֿאַר אים פלוצלינג אַנטפּלעקט געװאָרן, האָט ער געגעבן אַ געשרײ אױס

„שלום עליכם, עליכם שלום, מלאכי השרת, מלאכי עליון". . .

און עס איז געװאָרן צװישן עולם, װי עס װאָלטן אַרײנגעפֿאַלן טױזנטער מלאכים פֿון הימל. די מלאכי-השרת האָבן זיך אױסגעמישט מיטן

דאָסשטעטל

101

עולם חסידים בײם רבין אױף שבת, אַלטע באַקאַנטע, משלנו, און מען האָט זיך בײ די גאַרטלען אָנגענומען, געפֿרײט זיך אײנער מיטן צװײטן :

„שלום עליכם, מלאכי השרת !". . .

און דער עולם האָט זיך טיפֿער געלאָזט, אײנער אין צװײטן, אײנער אין אַנדערן, מיט גדולה, מיט שבת-שמחה, מיט אײן אַחדות, מיט אײן ליבשאַפֿט

„שלום עליכם, מלאכי השרת !"

און דער רבי איז אַרײן צװישן עולם, אױסגעמישט זיך מיט ז-ער עדה, צוזאַמענגענוגהען זין" בײ די הענט, און מיט גרױס גדולה, אַלע אין אײן קול

„בואכם לשלום !"

פּלוצלינג איז דער רבי ױײטער שטיל געװאָרן און געבליבן שטײן אין מיטן שטוב, די אױגן אַלץ צום הימל אָנגעװענדט, װי זײ װאָלטן פֿון אױב,י עפּעס געשעפּט, געפֿאָרשט. די הענט האָט ער טיפֿער אין גאַרטל פֿאַרקניפּט, און איז לאַנג געשטאַנען, זיך נישט אַ ריר געבג) יקן. מיט אַ מאָל האָט ער זיך װידער געגעבן אַ כאַפּ, אַװעק אין אַ באַזונדער װינקל צװישן דעם אָרון און דער װאַנט, געבנדיק אַ בײג אײן דעם קאָפּ אין װינקל ,און איז געבליבן שטײן פֿאַרטיפֿט אין זיך אַלײן, און האָט עפּעס װאָס אין דער שטיל געזאָגט . . . דערנאָך האָט ער זיך פאַמעלעך אָנגעהױבן צו שאָקלען, און עס האָט זיך געגאָסן אַן װערטער אַ שיל-פֿליסנדיקע תּפֿילה. פֿון צײט צו צײט אָט ער מינן דעױ האַנט ציגעמאַכט, װי עװואָלט װאָלט דערמיט געװאָלט װגס באַטעמען, אױסזינגען, או'טזאָגן, או, באַל,י איז ער װײטער געבליבן שטיל פֿאַרטיפֿט.

דער עולם אַרום, כװאַליעס קעפּ, איבער כװאַליעס קעפּ, איז שטיל פֿאַרזונקען געװאָרן אין אַ מתיקותדיק שװײגן, און אַ ליבע, זיסע אימה האָט אַלץ אַרומגענומען, און ייִדן האָבן זיך אָנגענומען בײ די הענט, און זײנען דערציטערט געװאָרן װאַרטנדיק.

נאָר פּלוצלינג האָט זיך דער רבי אױפֿגעכאַפּט און מיט גרײט חדוהקײט האָט ער זיך געװענדט צום עולם :

— צום קידוש !

זײן פּנים האָט געלױכטן, װי די שכינה װאָלט עס באַקושט און באַהײליקט. פֿון זיך האָט עס אַ װאַרעמקײט געשיקט און אַלע, אַלע צו זיך און אין זיך אַרומגענומען.

דער עולם האָט אַ װעג געמאַכט. אין דער טיר האָט זיך געװיזן אַ צוג װײבער, מיט דער רביצין אין מיטן. פֿון איר הױכן גלאַנצנדיקן שטערן האָט דער שטערנבאַנד, באַפּוצט מיט בריליאַנטן, גאָלד און פּערל, אַראָפּ-

שלום אַש

געשײנט מיט אַ שבת-מלכותדיקן גלאַנץ און אַרום פֿאַרשפּרײט דאָס מלכותדיקײט און געזאָגט : „גוט שבת !" די גרױסע בריליאַנטן פֿון די לאַנגע אױרינגלעך, פֿון הינטער דער שבת-הױב, װי גרױסע שבת-טראָפּן, און די שנירלעך פּערל, װאָס זײנען געװען פֿאַרצױגן איבער דעם האַרץ אױף דעם זײדענעם קלײד, װי פֿאַרגליװערטע, אומשולדיקע טרערן, האָבן באַשײנט, האָבן באַגלאַנצט דאָס מלכותדיקײט. איבער דעם שבת-מלכותדיקן געזיכט איז געװען אױסגעגאָסן דער ייִדישער שטאָלץ, דער ייִדישער חן. אַרומגערינגלט פֿון די שניר און די טעכטער, איז זי צו צום טיש. די זײדענע קלײדער האָבן נאָכגעשאָרכט, די בריליאַנטן און פּערל האָבן די אױגן פֿאַרבלענדט און דרך-ארץ פֿאַרשפּרײט.

דער רבי האָט גענומען דעם הײסן זילבערנעם בעכער, פֿול אָנגעגאָסן מיט װײן און האָט קידוש געמאַכט : „ױברך אלהים את יום השביעי ױקדש אותו — און גאָט האָט געבענטשט דעם זיבעטן טאָג און האָט אים געהײליקט".

און דער רבי האָט אים געהײליקט. די קדושה האָט צװישן עולם איבער די קעפּ אַרומגעשװעבט, זי איז אַרױס דורך דעם אָפֿענעם פֿענצטער אין גאָטס פֿאַרסודעטער װעלט אַרײן, און אַלץ, אַלץ, די גאַנצע װעלט פֿון װאָכעדיקן געהױבן, דערהײכט און פֿאַרשבתט.

אין געלל איז שױן פֿינצטער. די שטערן, טיף אײנגעזעצט אין טיפֿן בלױען הימל, זעען-אױס װי שבת-ליכטלעך, װאָס גײען אױס אין אַ ייִדישער שטוב, װען דער עולם איז אַרום טיש בײ די מעשה-ביכלעך אײנגעשלאָפֿן. דאָ און דאָרט האָט נאָך אין אַ פֿענצטער געברענט אַ שבתליכטל, געהאַלטן בײם אױסגײן, און פֿון אָפֿענעם פֿענצטער האָט זיך נאָך געהערט אַ פֿאַרשלאָפֿן, אױסגײענדיק זמירות. דעם רבינס קידוש האָט זיך אױסגעשפּרײט אין אַלע פֿיר עקן װעלט, צװישן נאַכט, הימל און ערד, און איז פֿאַ-שלאָפֿן געװאָרן פֿאַר מתיקותדיקײט . . . װײט אין דער גאַס האָבן זיך געהערט טריט פֿון די ייִדישע שומרים, װאָס האָבן בײ נאַכט דאָס שטעטל געהיט, אַז מען זאָל עס נישט אונטערצינדן . . .

פֿון דעם רבינס אָפֿענע פֿענצטער האָט דאָס זינגען הױך, ברײט און װײט אין דער גאַס זיך אַ װעג געמאַכט.

צװײ װײסע בערד, צװײ װײס-גרױע קעפּ האָר, האָבן זיך אין דער טונקעלער נאַכט געװײסט. געװען זײנען עס ר' יחזקאל און ר' חײם, צוריקגײענדיק פֿון רבינס קידוש.

דאָס שטעטל

פֿון דעם בית-המדרשס פֿענצטער האָט נאָך אַרױסגעדרונגען אַ קלײן, פֿאַררױכערט ליכטל, און אַ האַלב פֿאַרשלאָפֿן קול פֿון גאַנץ פֿאַרשלאָפֿענע ייִדן האָט זיך געלאָזט העױן.

זײ זײנען אַרײן אין בית-המדרש.

בײם טיש װאָס איז שױן קױם באַלױכטן פֿון אַן אױסגײענדיקן לאָמפּ, זיצט דער רב, אַרום אים באַלעבאַטים, פֿאַרמאַטערט פֿון אַ גאַנצער װאָך אַרבעט, און לערנט מיט זײ די סדרה פֿון דער װאָך :

— ואתחנן אל וז' בעת ההיא לאמור : „האָב איך מיך געבעטן בײ גאָט אין יענער צײט, אַזױ צו זאָגן".

אַ גרױס דעמפּיקײט האָט געדריקט צװישן דעם קלײנעם, האַלבפֿאַרשלאָפֿענעם עולם.

צװישן עולם האָט דער הױכער בלינדער לײב שוסטער אַרױסגעשטאַרט, און הױך אױפֿן קול צוגעשנאָרכט . . .

די באַלעבאַטים האָבן זיך פֿאַרשעמט.

קאַפּיטל אַכמ

צומאָרגנס

שבת אין דער פֿרי. די זון גײט אױף אין הימל, איבערן שטעטל ציט זיך דער ליכטיקער טאָג. אַלײן װערט עס טאָג, פֿון שטעטל העלפֿט קײנער נישט צו. די געװעלבער זײנען פֿאַרמאַכט, פֿאַרהאַקט, עס װעקט זיך קײנער נישט. קומט אַ פּױער אין גאַס אָנצופֿאָרן מיט זײן פֿור, זעט עס קײנער נישט אָן. ער שטעלט זיך אָפּ די פֿערד פּאַשן און „האַלט שבת" אין מיטן גאַס . . . װוּ-נישט-װוּ און װען-נישט-װען װײזט זיך אַ ייִד אַ באַלעבאָס פֿאַר דער טיר, אין אַ פּאָר רײן געװאַשענע גאַטקעס, און גענעצט פֿראַנק-און-פֿרײ אין דער װעלט אַרײן. דאָרט גײט אַ ייִד, אַ חסיד, צוריק פֿון מקװה און טראָפּנס װאַסער רינען אים פֿון די נאַסע פּאות אױף דים פֿריש-געװאַשענעם קאָלנער פֿון העמד, װאָס פֿאַרלײגט זיך מיט אַ באַזונדער באַלעבאַטישקײט איבערן קאָלנער פֿון פּאַלטאָ. אין מיטן מאַרק װײזט זיך פּלוצלינג אַ הױכער, דאַרער ייִד, מיט אַ לאַנגער ברײטער באָרד, און עפֿנט אַ גרױס מױל אױף און ציט אױס װי אַ לאַנגן שנור

— אין שו—ל—לאַ—ר—ייִן !

הײבן זיך אָן װײזן ייִדענעס אין װײס געפּרעסטע ספּאָדניצעס, לױפֿן-צו און קלאַפּן אין לאָדן אַרײן : שרהלע, מען האָט שױן גערופֿן ! האַקן זיך פּרענטעס-אײזן, עפֿענען זיך לאָדן, און עס װײזן זיך װײסע שלאָף-מיצן פֿון די אױפֿגעעפֿנטע פֿענצטער. קוקן צום שטאָט-זײגער, װאָס איז אױפֿן טורעט פֿון ראָט-הױז : װי שפּעט איז ?

הײבן זיך אָן צו װײזן אױסגעפּוצטע װײבער. ייִדישע קינדער האָבן ליב צו סטראָוען זיך פֿון אײן שבת צום צװײטן ; אין אַלעם שענסטן, װאָס אַ ייִדענע האָט, װעט זי זיך אין דעם אױסצירן צו װײזן זיך אין גאָטס הױז. דעמאָלט, פֿלעגן זײן די ברײט-זײדענע קלײדער, װאָס האָבן זיך אָנגעהױבן פֿון אױבן שמאָל און זײנען װאָס ברײטער אַראָפּגעגאַנגען, אַזױ אַז די ייִדענע האָט אױסגעזען, גלײך זי װױנט אין דער קלײד מיט אַ האַלב טוץ קינדערלעך. מען פֿלעגט ליב האָבן צו סטראָיען זיך אין קאָראָנקעס ; ירושות פֿלעגט מען זיך איבערלאָזן פֿון מאַמע צו טאָכטער, רעכטע קאַלישער קאָראָנקעס. יעדער קאַפֿטאַנדל איז אַרום די אַרבל און

דאָס שטעטל

בײם האַלדז-מױל געװען באַהאָפֿטן מיט ברײטע, זײדענע קאָראָנקאָװע פריזקעס. און אױפֿן קאָפּ אַזאַ מין האַלב קאַפּעלושל, צװײ בלימלעך אױפֿגעצױגן אױף צװײ דראָטן, אױפֿגעפּוצט אין דער הײך, און אַרימגעהילט מיט אַ טערקישן טוך, װאָס מען פֿלעגט עס רופֿן „שול-טוך". יונגע װײבלעך פֿון דער הײנטיקער װעלט פֿלעגן טראָגן קראַגנדלעך מיט לאַנגע צװײ שפּיצן און פֿאַרבונדן מיט אַ לײפּציגער זײדן שאַלעכל : אין די צװײ אױסגעהאָפֿטענע שפּיצן פֿון שאַלעכל זײנען געװען פֿאַרשלײפֿט אין אַ ברײטן שלײף איבערן האַרץ. דאָס פֿלעגט זײער פּאַסן און פֿאַראײדעלן דאָס װײבלעכע געשלעכט. און אױף דעם גלאַטן שײטל אַזאַ מין קאַפּעלוש פֿון שװאַרצע קאָראָנקעס מיט אַ לאַנגן, שװאַרצן פֿעדער, װאָס איז געװען פֿאַרבונדן מיט זײדענע צװײ בענדער איבערן האַלדז. מײדלעך, אָנגעטאָן שױן אין די שבתדיקע אָפּגעגלאַנצטע קאַמאַשלעך, אין די װײסע אונטערקלײדער, שטײען אין די טירן, אין די פֿענצטער איבער דער גאַנצער גאַס, און מען קוקט נאָך. די אױסגעפּוצטע פֿילן, אַז זײ גײען אױפֿן פּאַראַד, גײען זײ פּאַמעלעך, מיט אַ מינעלע און אַ חנדל, װײסן, אַז הונדערט אױגן קוקן איצט אױף זײ, באַטראַכטן אַלע זײערע מינעס, יעדער באַװעגונג, און אַלץ װאָס איז אױף זײ, װערט אָפּגעװױגן און אָפּגעמאָסטן אין הונדערטער מײלער . . . די ייִנגלעך פֿאָראױס, טראָגנדיק דער מאַמע, אָדער דער מומע דאָס סידורל מיט דער תּחינוק, פֿאַרבונדן אין אַ נאָז-טיכל. עס האָבן זיך געלאָזט ייִדן, באַלעבאַטים, אין שבתדיקע קאַפּאָטעס, אין רײנע שטיװל, מיט די קעלנער קון די געװאַשענע העמדער. טײל אין טלית אָנגעטאָן, נאָך טײל האָבן די ייִנגלעך די טליתים מיט די חומשים נאָכגעטראָגן. עס האָבן זיך געלאָזט חסידים אין אַטלעסענע קאַפּאָטעס און שטרײמלעך און װײסע געפּרעסטע קראַגנדלעך מיט זײדענע שניפּסלעך, װאָס עס האָט צו װיסן געגעבן פֿון באַלעבאַטישקײט אין דער הײם ; טײל אין מקװה, טײל פֿון דער מקװה. די גאַס איז װאָס אַג,אָל באַלעבטער געװאָרן, הײמישער און שבתדיקער, די. זון האָט זיך ליכטיק צעגאָסן איבערן הימל, אַ פֿרישע, אַ ליכטיקע, אַ נײע, אָנגעקומען אױף שבת. און זי האָט באַגאָסן מיט ליכט אײן רײ הײזער, און די צװײטע זײט איז אין שאָטן געלעגן. און אױף די בלעטער פֿון די בליענדיקע בײמער פֿאַר דער טיר האָט זיך נאָך דער נאַכט-טױ אױפֿגעהאַלטן.

נאָר די שול איז נעבעך געשטאַנען װיסט, אַ חורבן, און אַרומגעצױמט מיט ברעטער, אַ קבר פֿון אַ שול . . . און די אײנציקע װאַנט, װאָס איז נאָך שטײן געבליבן נאָך דער שרפֿה — אַ „כּותל מערבי", אַ מצבה אױף אַ שול. און ייִדן גײען דורך, קרעכצן און גײען דאַװענען אין ביתהמדרש אַרײן.

שלום אַש

אין בית-המדרש האָט מען שױן געדאַװנט. דער שול-חזן האָט זיך אָנגעגרײט נײע „שטיקלעך" פֿאַרן עולם, װאָס קומט צום רבין. דער חזן, אַרום די משוררים, די ייִנגלעך, די קװיטשערלעך, װאָס אַ גאַנץ יאָר טוען זײ זיך אין די גאַסן אַרונזװאַלגערן, קײנער קוקט נישט אױף זײ, הײנט מיט אײן מאָל זײנען זײ גרױס געװאָרן, מאַכן פֿרײלעך, מאַכן װײנען דעם עולם, אין טראָגן זײער געבעט אין הימל אַרײן . . . בײ דער טיר שטײען די „מבינים", דער הענטשקע-מאַכער מיטן געשױרן בערדל און חברה, און קריטיקירן, דרײען מיט די נעז פֿון צײט-צו-צײט, טאָפּן מיט די פֿיס, פֿאַרהאַלטן זיך די אױגן, און מיט אַ מאָל גיבן זײ אַ פֿאַרדרײ דעם קאָפּ, האָרכן זיך אײן : אָט . . . אָט ! . . . ר 'יחזקאל מיטן חתן זײנען געקומען אַ ביסל שפּעטלעך, נאָר עס פּאַסט אַזױ פֿאַר אַ חתן, פֿאַר אַ חסיד. מען האָט אים מכבד געװען מיט מפֿטיר, װײבער האָבן פֿון דער װײבערשער שול אַראָפּגעקוקט און אײנגעהאָרכט זיך, װי דער חתן זאָגט דעם מפֿטיר.

נאָכן דאַװענען האָט ר' יחזקאל אַהײמגעבעטן דעם עולם אױף קידוש. אַלע באַלעבאַטים האָט מלכּהלע פֿאַרהאַלטן אין אַ צװײטער שטוב איבערצוּװאַרטן די פֿיש, ביז חסידים װעלן קומען. איז געקומען עוזרל מיט ר' יצחק יודלס און מיט זײערע מענטשן, מען האָט אָנגעהױבן צו כאַפּן, צו רײסן, נישט געװוּסט, נישט װען, נישט װוּ, אַװעקגעשטופּט די באַלעבאַטים. חסידים האָבן אַ גרױס גערודער געמאַכט, אַלע אין אײנעם, יונג און אַלט, געשטופּט זיך, געשטױסן זיך, געכאַפּט, אױסציענדיק די הענט, װאָס מען האָט דערלאַנגט צום טיש. מלכהלע האָט נאָר געקװאָלן פֿון נחת : אין איר שטוב חסידים, למדנים, ר' יחזקאל איז אלײן אױך אַ חסיד געװאָרן. חסידים האָבן אים געכאַפּט אין קאָן אַרײן, געקלאַפּט אים אין די פּלײצעס. מען האָט אָנגעהױבן צו זינגען, עס איז פֿרײלעך געװאָרן. מלכהלע האָט געטײלט פֿיש. דער עולם האָט זיך געזעצט צום טיש, פֿון דער גאַנצער שטאָט האָט מען אָנגעהױבן צו ברענגען פֿאַרן חתן „קוגעל" : „די מאַמע שיקט קוגעל פֿאַרן חתן" — האָבן די מײדלעך געזאָגט, אַרײנברענגנדיק עפּעס אין אַ טעלער, פֿאַרשטעלט מיט אַ צװײטן און מיט אַ סערװעטל אַרומגערינגלט.

— אַ שײנעם דאַנק — זאָגט די מאַמע — אם ירצה השם, אַז דײן חתן װעט זיצן בײם טיש, װעט מען מיט פֿלאַשן װײן אָפּשיקן — האָט געקלונגען דער ענטפֿער פֿון דער באַלעבאָסטע.

דער טיש איז געװאָרן פֿאַרשטעלט מיט פֿאַרשײדענע קוגלען, און לױט דעם קוגל האָט מען דערקענט די באַלעבאָסטע. אַ באַלעבאַטישער לאָקשןקוגעל — פֿון אַן אַלטער באַלעבאָסטע, װאָס פֿירט זיך אױפֿן אַלטן שטײגער

דאָס שטעטל

אַ געלײגטער קוגעל מיט אַ סך ראָזשינקעס און געפֿילעכץ — פֿון אַ הײנטװעלטיקער „מאַדאַם", אַ האַלבער שטרודל שױן ; אַ טרוקן-מעליקער קוגעל, גוט דורכגעפּרעגלט מיט שמאַלץ, מיט װינציק ראָזשינקעס, נאָר אַ סך פֿעפֿער — פֿון אַ חסידישן טיש קומט ער אַראָפּ . . .

אין דער גאַס איז לעבעדיק, פֿרײלעך, דער עולם זיצט נאָך בײ די טישן, פֿון טײל פֿענצטער הערט זיך דער יום-מנוחה — טײל באַלעבאַטים זײנען אײנגעשלאָפֿן אױף די סידורים, בײם בענטשן. דער יונגער עולם, אָדער די חדר-ייִנגלעך, גנבענען זיך אַװעק פֿון טיש, לױפֿן אַרױס פֿאַרן בענטשן אױף דער גאַס אַרױס, אַרױף דעם באַרג, װאָס איז הינטער דער שטאָט, שפּאַצירן מיט מײדלעך . . .

און דער שבת איז אױפֿן באַרג, דאָס שטעטל שלאָפֿט זיך געשמאַק, אונטער דער מאַמעס פֿאַרטוך — די מנוחה פֿון שבת. און חדר-ייִנגלעך האָבן זיך אױף דעם באַרג פֿאַרקליבן, אױף דעם שפּיץ באַרג שטײען יונגען און קוקן דורך די פֿױסטן אױפֿן שטעטל, מרגלים הײסט עס, שפּירן אױס דאָס אָרט מיט שפּאַקטיװן, באַרג-אַראָפּ גליטשן זיך ייִדישע קינדער אײנס נאָכן אַנדערן, אײנס נאָכן אַנדערן, און צערײבן די שבתדיקע קאַפּאָטקעלעך מיט די שבתדיקע שטיװל. װײבער גײען שפּאַצירן אױפֿן װעג, פֿאַרן באַרג, און שטעלן זיך אָפּ, שרײען אױף דעם באַרג אַרױף : „נחום, די שבתדיקע קאַפּאָטע ! חײם, גײסט אַראָפּ, דו גײסט ?" חברה הערן נישט און גליטשן זיך װײטער אײנס נאָכן אַנדערן באַרג אַראָפּ. באַלד שרײט אַ ייִנגל : „דער רבי גײט, דער רבי !" און חברה מאַכן פּליטה, װײט אַװעק . . .

און דאָרט װײט, אונטערן באַרג, ציט זיך דער װעג אַװעק. אָט װײזט זיך דאָס װאַסערל, װאָס טײלט דאָס שטעטל דורך, דאָרט איז די װאַסערמיל, דאָס ראָד קלאַפּט אין װאַסער, און עס פּאַטשט פֿון דער װײטן, און דאָרט, נאָך דער װאַסער-מיל, גײען בית-המדרש-בחורים װײט אױפֿן װעג שפּאַצירן . . .

נאָכן טיש בײ ר' יחזקאלן. ר' יחזקאל, װי דער דרך פֿון אַ באַלעבאָס אום שבת, איז אַרונטערגעקראָכן אונטער דער דעק, מלכהלע האָט דאָס זעלבע געטאָן.

לאהלע, אָנגעטאָן אין אַ שבתדיק קלײדל און אַ װײס שירצל, איז אַרײן אין סאַלאָן און, װי אַ הײנט-װעלטיקע כּלה, האָט זי זיך בײם פֿענצטער אַנידערגעזעצט, לײענען אַ מעשה-ביכל. „ער" האָט זיך איבערן סאַלאָן געדרײט אַהין און צוריק, שױן אַ ביסל דרײסטער, צוגעװױנטער.

שלום אַש

מען האָט זיך געפֿילט „אונדזער", כאָטש מען האָט נאָך קײן רעכט װאָרט צװישן זיך ניט געהאַט גערעדט. זי האָט װײטער געלײענט און זײן בײזײן האָט שױן נישט געשטערט, נישט געשעמט ; מען האָט ז ייִ דאָך פֿאַר חתן-כּלה געמאַכט. זי האָט גאָרנישט גערעדט, נאָר געפֿרײט זיך, אינעװײניק זיך עפּעס געפֿרײט אין האַרצן : עס איז אירס , פֿאַר איר אַ חתנדל. און זי האָט אין האַרץ זײנע טריט געצײלט. זײ האָבן ס'מאָל נישט געקוקט אױף זיך, טײל מאָל האָבן זײ פֿון זיך די אױגן נישט אַראָפּגענומען, מען טאָר דען נישט ? נאָר רעדן האָבן זײ נישט געהאַט װאָס צו רעדן, זײנען זײ שװײגעדיקערהײט אין שטוב געװען.

— װיל אַברהמל אפֿשר זאָדע-װאַסער טרינקען ? — האָט זי אים פּלוצלינג אַ פֿרעג געטאָן, שױן דרײסטער אַ ביסל.

— אַ שײנעם דאַנק — האָט ער איר אָפּגעענטפֿערט.

האָט זי אים אַ גלאָז זאָדע-װאַסער דערלאַנגט, פֿאַר אים אַנידערגעשטעלט נעענטער צוגערוקט, האָט ער דאָס גלאָז אין דער האַנט גענומען, און האָט הױך אַ ברכה געמאַכט. האָט זי געפֿילט, װי די ברכה קערט זיך שױן מיט איר אָן, האָט זי אין דער שטיל „אָמן" אָפּגעענטפֿערט. איז איר עפּעס אַזױ גוט געװען, װי זי װאָלט בשותּפֿות מיט אים די ברכה געמאַכט . . .

זײנען זײ װײטער שטיל געװאָרן. ער האָט זיך װײטער אין דער שטוב געדרײט אַהין און צוריק. ער האָט איר געװאָלט דערצײלן די מעשה פֿון לאָװיטשער בחור, פֿון זײער בית-המדרש, האָט ער זיך דערמאָנט, אַז זי איז אַ מײדל, פֿון װאַנען װײסט זי פֿון אַזעלכע זאַכן ? האָט זי אים געװאָלט דערצײלן פֿון אירע חברטעס, — איז ער אַ ייִנגל. האָבן זײ געשװיגן, נאָר געפֿילט, אַז עס איז זײ גוט אין אײנעם, עפּעס זײנען זײ זיך בילע חתן-כּלה, און װײטער — פּטור . . .

און פֿון דרױסן האָט די שבת-זון דורכן אָפֿענעם פֿענצטער אַרײנגעשײנט, אַרױפֿגעגאָסן ליכט אױפֿן שױבן-שענקל און באַלױכטן די זילבערנע לײכטער מיט די גלעזער. פֿון אָפֿענעם פֿענצטער, פֿון װאַנען דער פֿולער בױם בלעטער שאָקלט זיך אַרײן, האָט זיך געהערט דאָס געלעכטער, דאָס אַרומלאָבעסן פֿון די יונגען, װעלכע זיצן אױף דער באַנק פֿאַר זײערע פֿענצטער, און דאָ, און דאָרט שפּאַצירן אױסגעפּוצטע מײדלעך אין דער גאַס און װאַרפֿן אַרײן אױגן אין פֿענצטער און װילן כאַפּן אַ בליק אױף לאהלעס חתן.

פּלוצלינג װערט אַ טומל, אַ געלױפֿיק געשרײ הילכט פֿון דער װײטן : אין דער גאַס װערט אַ געלױף, מען כאַפּט זיך פֿון די בענק אױף, און מען לױפֿט ערגעץ-װוּ אין געסל אַראָפּ. פֿון די אַרױסגענײגטע לײ-

דאָס שטעטל

109

לעכער, װאָס הענגען איבער די פֿענצטער, װײזן זיך שלאָף-מיצן ; אױף שװעל און טירן װײזן זיך װײסע ספּאָדניצעס, קעפּ אין טיכער פֿאַרהילטע, און מען קוקט . . . און דאָס געלױפֿעניש, שװאַרצע קעפּ, װײסע האַלקעס, קינדער, ייִנגלעך, מײדע'עך, אײנער נאָכן צװײטן — קומען אָן נעענטער אין געסל אַרײן. צערזיצטע ייִנגלעך, פֿון די פּנימלעך גיסן זיך אַנגסטן שװײס, קומען אָן צו לױפֿן, שרײענדיק הױך : „געכאַפּט, געװאַלד, מען האָט זײ געכאַפּט !" די „לװיה" קומט אָן אין דער גאַס. אין מיטן דער קעפּיקער מאַסע ייִדן און װײבער פֿירט מען ר' יחזקאלס פֿערדס- יונג, נאָטע. אױ ! דאָס זעלנערישע היטל אַרונטערגעריסן, אױסגעריסענע האָר, רױטע, אױסגעריסענע אױערן, און װער עס האָט האָט אַ האַנט, אַ פֿוס, פּאַטשט, קלאַפּט, צופּט. און ער האָט זיך אָפּגעגעבן אַ קקרבן תּמעװאַטע, װי ער װאָלט אַלײן נישט פאַרשטאַנען, װאָס דאָס איז. פֿון דער צװײטער זײט — יענטעלע, מלכהלעס דינסט. דאָס טוך אַרונטערגעריסן, די האָר צעפּלאָשעט, דער קאַפטן צעריסן. זי באַהאַלט דאָס רױטע פּנים צװישן די רױטע, גראָבע הענט. אַ ייִדענע גײט נאָך נאָך איר און קלאַפּט איר נאָכאַנאַנד מיט די פױסטן אין קאָפּ אַרײן : „נחת האָב איך דערלעבט פֿון דיר, נחת !" און מען פירט דאָס פּאָרפֿאָלק פֿאַר יחזקאלס פֿענצטער. און די גאַנצע גאַס אין אײן קול : „געכאַפּט, געװאַלד, געכאַפּט ! . . ." ר' יחזקאל כאַפּט זיך אױף אין דעם שלאָף-ראָק מיט די לאַצן און גײט אַרױס : פּאַטשן ! . . .

— געװאַלד, אַן עברה !

אונדזער חתן-כעה האָבן זיך פֿאַר בושה באַהאַלטן, װוּ דער פֿעפֿער װאַקסט . . .

דאָס געסל נאָכן מיטאָק האָט געלערנט. פֿון יעדן פֿענצטער זײנען אַנדערע קולות אָנגעקומען צו שװימען. ר' יחזקאל, װי אַ ייִד אַ באַלעבאָס, האָט זיך פּשוט אַנידערגעזעצט, װי זײן שטײגער, צוערשט די סדרה אָפּגעלײענט, דערנאָך האָבן זיך אָנגעהױבן די אײניקלעך צו שיטן, ר' יחזקאל האָט פאַרהערט די סדרה, די באָבע האָט געטײלט שבת-אױבס, אַ באַרנע מיט אַן עפּל אן.ןאַ האַנט אַגרעס, און האָט געקװאָלן פֿון נחת.

דער חתן איז געזעסן און געלערנט בײ דער צװײטער זײט טיש, הױך, הױך אױפֿן קול, אין דער לאַנגער גמרא, גערעדט צו זיך, געקריגט זיך מיט זיך, און זיך אַלײן איבערגעבעטן. באַלד האָט ער זיך געגעבן אַ לאָז אַװעק און ערגעץ-װוּ פֿאַרבלאָנדזשעט געװאָרן, און װאָס אַ מאָל זיך טיפֿער און טיפֿער פֿאַרטיפֿנז. ר' יחזקאל אָיז פֿאַרשעמט געװאָרן מיט זײן אָרעם חומש פֿאַר דער גרױסער גמרא, פֿאַר דער הײליקער גמרא . . . אין זײן שטוב, אונטער זײן באַלקן קריגן זיך אַרום אַזעלכע גרױסע תּנאים, אַבײ און רבא, װי שײן איז דאָס, װי גוט איז דאָס !

שלום אַש

פֿאַר דער טיר זײנען געזעסן אױף די שטולן מלכהלע מיט דער מחותּנתטע, די שנור און די טאָכטער, אין זײדנס, אין סאַמעטן, אין די גאָלדענע קײטן, און האָבן זיך אין דער גאַס צוגעקוקט צו די שפּאַציר-גײער.

און די זון ציט פּאַװאָליע מיט רואיקע, שבתדיקע טריט אַרונטער אונטערן שטעטל. ייִדן גײען אַהײם שלש-סעודות עסן, גײען צוזאַמען און שמועסן צװישן זיך. עס גײען די װײבער שבתדיק אָנגעטאָן מיט קינדערלעך, קינדערלעך און קינדערלעך אָן עין-הרע . . . װאָס רײסן די מאַמעס בײ די פֿאַרטיכער : „שבת-אױבס ! שבת-אױבס !" די װײבער מאַכן זיך נישט הערן, שפּאַצירן רואיק, און פֿון אָפֿענעם פֿענצטער קלינגט אַרױס דעם חתנס קול און מאַכט זיך ברײט זײן װעג, און פֿאַרשבתט דאָס געסל ; די דורכגײענדיקע שטעל זיך אָפּ אױף אַ װײלע : דער חתן לערנט ! דער חתן לערנט !

לאהלע האָט זיך אין דער שטיל מיט איר גאָלדענער קײט געשפּילט : איר חתן לערנט, איר חתן . . .

ס'איז שױן פֿינצטער געװאָרן. דאָ און דאָרט האָבן שױן פֿון די פֿינצטערע פֿענצטערלעך ליכטלעך אָנגעהױבן אַרױסצודרינגען און באַלױכטן דאָס פֿינצטערניש װאָס איז אין שטוב. פֿון גאַנץ װײט קומט אין געסל אָנצואשװימען אַ פֿאַרגעסענער ניגון, געזונגען בײם רבינס טיש צו שלשסעודות, און שװימט דורך דאָס געסל אין אַן אַנדער װעלט אַרײן. אַ בענקעניש פֿון באַהאַלטענע פֿעלדער האָט געטוליעט דאָס געסל. געװעלבלעך האָבן זיך געעפֿנט, און װוּ-נישט-װוּ און װען-נישט-װען איז אַ ייִדענע, אין אַ טוך אײנגעהילט, דורך דער גאַס דורכגעלאָפֿן מיט אַ שטיל געװײן : „געװאַלד, מײן מאַן איז מיר אַװעקגעפֿאַלן !" טײל זײנען געלאָפֿן אין דער אַפּטײק אַרײן נאָך זאָדע-װאַסער, טײל צום רופֿא נאָך דער װאַרעם-פֿלאַש, און דאָס „װײבערשע ייִדל" איז פֿון שטוב-צו-שטוב אַרומגעלאָפֿן מיטן שמעק-פֿלעשעלע . . .

אַ שרעק איז דורכן שטעטל דורכגעלאָפֿן, װי דער מלאך-המװת װאָלט מיט זײן פֿליגל אין אױער געפֿאָכעט, מען האָט עס מורא געהאַט מיטן מױל איבערצוחזרן. אין האַרץ האָט עס געשניטן.

און די לבנה האָט זיך געמאַכט אַ װעג צװישן די טונקעלע װאָלקנס און איז אַרױסגעשװוּמען אַזױ גוט, הערצלעך, אַזױ „גוט-װאָכעדיק". . .

דאָ און דאָרט זײנען קופּקעלעך ייִדן געשטאַנען און האָבן די לבנה מחדש געװען . . .

און ערגעץ װײט האָבן די זשאַבעס אין װאַסער געקװאָקטשעט, אָבער װער װײסט זײ דאָרט, װאָס דאָס זײנען פֿאַר אַ לײט ? . . .

קאַפּיטל נײַו

ראש חודש אלול

דערװײל זײנען אָנגעקומען די אלול-טעג אין שטעטל אַרײן.

געברענגט האָט זײ צו פֿירן דער װאָלן-ייִד, װאָס װײזט זיך יעדן יאָר אין „די טעג" אין שטעטל . . .

אײן גאָט װײסע, פֿון װאַנען ער איז אָנגעקומען און װער ער איז. דער ערשטער װינטער-שליח איז ער געװען . . . אין „די טעג", װען די באַלעבאָסטעס זיצן פֿאַר דער טיר נאָכן אָנבײיסן און טײלן די קינדער צװײערס אין חדר אַרײן, די זון באַזוכט נאָך דאָס געסל, אָבער זי װאַרעמט עס שױן נישט, באַװײזט ער זיך פּלוצלינג, דער „װאָלען-ייִד". ער האָט געמוזט אָנקומען פֿון ערגעץ-װוּ װײט, װוּ עס מוז איצט װינטער זײן, װאָרעם ער טראָגט טיפֿע קאַלאָשן, מיט קלומבען װאָל אונטערן אָרעם, װאָלענע זאָקן צו שטריקן. אַ קלײנער, אַ דאַרער איז ער, און טראָגט אין די גרעסטע היצן אַ דיקן װאָלענעם שאַל אױפֿן האַלדז, אַ זכר פֿון װינטער, אַ ייִד מיט אַ סוד, װאָס דער װינטער, דאַכט זיך, האָט אים אין שטעטל געשיקט — אָנזאָגן עפּעס. און דערזעט מען אים פּלוצלינג אין שטעטל, גיט עס אַ קלאַפּ אין האַרצן, און עס דערועקט זיך אַ הירהור תּשובה . . .

דער ערשטער װינטער-פֿױגל.

און נאָך אים האָבן אין שטעטל אָנגעהױבן צו װײזן זיך אַזעלכע מיני אורחים, װאָס מען האָט זײ אַ גאַנץ יאָר נישט געזען, אורחים מיט זשיװנע היט, מיט לאַצן און קאַפּעטעס, געשניטן מיט אַ שניט פֿון אַ פֿרעמד לאַנד. אורחים מיט פּעקלעך ציצית, מיט פֿאַרשײדענע קמיעות און קינדערשע בײנדלעך, װאָס האָבן צו װיסן געגעבן, אַז ערגעץ װײט-װײט איז פֿאַראַן אַ װעלט, זײנען פֿאַראַן ייִדן . . . און דער װעג מיט די טאָפּאָלן פֿירט אַרײן, פֿירט אַרױס, אונדזער שטאָט אין דער װעלט אַרײן און פֿון דער װעלט אַרױס . . . אורחים אין בײדלעך מיט „בלינדע יתומות", מיט ייִדן אױף קלעצלעך, מיט װיסטע עגונות ; ייִדן אָרענטלעכע מיט שײנע בערד ; נשרפֿים מיט כּתבים אין די הענט. עס זײנען אָנגעקומען גרים אין שטעטל, ייִדן מיט גױישע פּנימער, אָדער גױים מיט ייִדישע סידורימלעך,

112

שלום אַש

האָבן דערצײלט פֿון זײערע טאַטעס, אַז זײ זײנען גראַפֿן און גענעראַלן, און זײ האָבן ליב געקראָגן די ייִדישע אמונה, צוליב איר אַלץ אַװעקגעװאָרפֿן, און האָבן זיך גרױסערהײט געלאָזט מל-זײן. ייִדן האָבן עפּעס אין האַרץ פֿאַר זײ מורא געהאַט : ייִדן און דאָך נישט קײן ייִדן . . .

אין בית-המדרש-געסל איז !הײמלעך געװען ; מוכר-ספֿרימניקעט מיט בײדלעך זײנען אָנגעקומען צו פֿאָרן, מיט פֿאַרשײדענע ספֿרים, תּחינותלעך און סידורימלעך, װאָס שמעקן פֿון װאַרשױ, פֿון בערדיטשעװ און פֿון „רײסן" אױך. די הד.י-ייִנגלעך האָבן פֿון די פֿערדס עקן געריסן האָר, געעײניקגט די פֿערדלעך און אױפֿן װעג אַרױסגעפֿירט צו רײטן אױף זײ. די מוכר-ספֿרימניקעס האָבן אין בית-המדרש געװױנט, דנינטערן קאַסטן שמות, און טײ זיך געקאָכט, װען ייִדן דאַװענען. זײ וקאָבן אױף לאַנגע טישן די ספֿרים פֿאַרשפּרײט, ייִנגלעך האָבן פֿון די מאַמעס טאַשן געריסן אױף סידורימלעך, אױף ספֿרימלעך, און װעלכע ייִדישע מאַמע װעט דעם ביסן פֿון מױל נישט אָפּשפּאָרן און איר ייִנגל אױף אַ ספֿרל, אױף אַ סידורל אַ פאָר גראָשן נישט געבן ? . . .

זײנען אָנגעקומען אין שטעטל אַרײן פֿאַרשײדענע קראַנקע צום רבין צו פֿאָרן : אַ ייִד מיט אַ דיבוק, װאָס עס קרײט פֿון אים אַ האָן אַרױס אַ װײבל מיט אַ בױך-קװיטשער ; פֿאַרשײדענע ייִדן מיט פֿאַרשײדענע חולאתן, יעדערער מיט אַן אַנדער פּעקל ; און פּלוצלינג — נאָך אײנער, אַ דין-תּורה האָבן מיט אַ געשטאָרבענעם, װאָס לאָזט אים נישט בײ נאַכט רוען, און קומט אים רופֿן צום בית-דין של-מעלה ; דאָס גאַנצע שטעטל קומט זיך צו לױפֿן הערן דעם טױטן רעדן פֿון הינטער דעם פֿאָרהאַנג.

און אױף דעם ליגט אױסגעגאָסן דאָס ייִדישע חנדל, דאָס ייִדישע דזײממיט באַהאַלטענע סודות, דער שטױב, װאָס ליגט איבער אַלטע, הײליקע ספֿרים, און עס דאַכט זיך, אַז עס איז ערגעץ-װוּ פֿאַראַן אַ ייִדישע װעלט, אַ ייִדיש לעבן, אַ גרױסער ייִדישער בית-המדרש און דאָס גאַנצע, ייִדישע פֿאָלק לעבט אין אַ גרױסן קאַסטן שמות, באַהױכט מיט הײליקן שטױב, און אױף דעם ליגט אױסגעגאָסן דאָס ייִדישע חנדל — דאָס ייִדישע הײמלעכקײט, בענקעניש . . .

אַ שײנער, העלער טאָג. די װײבער זיצן אַרום די שװעלן פֿאַר זײערע טירן און שטריקן זאָקן און מאָטלען גלאַט אַזױ אין דער װעלט אַרײן. פֿון ערגעץ-װוּ אַ הױף שװימט אין מאַרק אַרױס דאָס קול פֿון קלײנע קינדערלעד, װאָס זיצן אין חדר און לערנען די הײליקע תּורה, און אַ ייִדענע דערמאָנט זיך װאָס אין דער תּחינה שטײט געשריבן : „אין זכות פֿון די קלײנע, אומשולדיקע קינדערלעך, װאָס האָבן געטאָן די העלדזלעך אױס-

דאָס שטעטל

שטרעקן . . ." די זון זעט נגען שױן נישט אַזױ אין הימל אָן װי אױף דער ערד, די שטראַלן בלאָנדזשען ין מאַרק אַרום לאַנגװײליק, װי אומגעבעטענע געסט, און פּלוצלינג דע|טײהען'ט זיך אַ שופֿר-בלאָזן. דאָס קול ציטערט אין דער לופֿט פֿון שטעטל און פֿאַרציטערט קלײן און גרױס.

זײנען די װײבער פֿאַר זײ שװעלן פֿון זײערע וזײיןער געײעסן, און דאָרט אײנע האָט זיך איר װײט שלײפֿל, איר ולאש-חידש-אלול-בלימל אױפֿגע-צינ-ט , זײנען פֿורן פֿאַר זײ טירן אָנגעקונן ן צו פֿאָרן, און ױיטע מומעס, װײטע שװעסטער-קינדער, װאָס זײנען ערגעץ אין דער רעמד, זײנען אָנגעקומען מיט זײערע טיכער אן שירעמס אױף קבר-אָבות, אױפֿצוזוכן זײערע טױטע טאַטעס, זײערע טיטע טאַטעס, אױפֿן אַלטן בית-וקקברות.

און דאָס בית-הקבון'ת לינט אן-יסגע פּו-ײט אַ גאַנץ יאָר אױפֿן באַרג, באַהאַלטן אין יעדער מצבה הינטער איר בױם. אַ נשמה וזינטער אַ בױם — און אַלע קוקן זײ אין שטעטל אַרונטער. יעדער רב פֿון זײן דור אין דער סביבה פֿון זײנע באַלעבאַטים פֿון זײן צײט אױף אַן אַנדערן פּונקט פֿון גוטן-אָרט. קום, לאָז מען צײלן די דירות, די טאַטעס פֿון שטעטל ! טײל נעמען פֿון די געשטאָרבענע הערן זיך נאָך צװישן די לעבעדיקע. װער עס האָט זײן נאָמען איבערגעלאָזט אױף שטײנער און העלצער, װער אױף אַ געסל און װער אױף אַ הױף : „ו-' יןחננס", „ר' משהס הױף", און נײ-קאָזמער בױט זיך אױף נײע הײזער און- עס שטײען אױף נײע באַלעבאַטים . . . שטיל איז אױפֿן בית-עולם. פֿון ערגעץ הינטער אַ מצבה, װאָס איז פֿאַרװאָיפֿן הינטערן פּלױט, מיאָנטשעט אַ בײזע קאַץ אַױױס, פֿון ערגעץ-װוּ שיקט אַ משוגענער הונט זײנע שטאָל-קאַצענע אױגן אַהער. דער שטאָט-באָק מיט זײן האַרעם ציגן באַלעקן די מצבות, און אַ שטילער, בײזער װינט קלאַפּט די צװײגן פֿון די בײמער. דאָרט און דאָ זײנען לעבעדיקע פֿאַױבאָרגן צװישן די מצבות און אַ שטיל געװײן גײט אױף פֿון צװישן דעם הױכן, װילדן גראָז, װאָס פֿאַרשפּרײט זײן בית-הקבנ-ות-געשמאַק און מען װײסט נישט, צי דאָס געװײן קומט פֿון די טױטע אָדער פֿון די לעבעדיקע . . . דאָרט פֿירט חנה-אסונר, די בית-הקברות-ײדענע, די עלטסטע פֿון דער עזטאָט, אַ װײבל, און װײזט איר אָן, װוּ איױ פֿאָטערס בײנער רוען. און דעם חזנס ,גקװיטשערלען-", צװישן אײן אל-מלא-רחמים און דעם צװײטן, קלאַפּן אָפּ פֿון די הױכע בײמער די קלײנע עפּעלעך, דאָס װאָס קער זיך פֿון קהל אָן צו זײ . . .

און דעגואָלט איז אָנגעקומען דער ארץ-ישראל-ייִד נאָך דעם ארץישראל-געלט, יװאָס איז געװען אין די פושקעס אױף די טירן בײ די מזוזות

114

שלום אַש

אין יעדן ייִדישן הױז און װאָס יעדע מאַמע האָט צו ליכט-צינדן אַרײנגעלײגט אַהין „ליכט-געלט".

װי אַ שאָטן איז ער אָנגעקומען. אַ הױכער, דאַרער ייִד מיט אַ בלײך יום-בּיפּורדיק פּנים, און אין זײן הױכן, געקנײטשטן שטערן איז געװען אַ טיפֿער סוד אױסגעגאָסן. דער סוד, פֿאַר װאָס מיר זײנען אַזױ לאַנג אין גלות . . . דער סוד, װען משיח װעט קומען . . . אַ ייִד פֿון יענע ייִדן, װאָס מיר גלײבן, אַז זײ זײנען ערגעץ-װוּ דאָ, נאָר מיר װײסן נישט װוּ אַ ייִד פֿון יענע ייִדן, װאָס דערזעענדיק זײ, דערמאָנען מיר זיך אָן עפּעס . . . אַ פֿאַרבאָרגענע געטרײשאַפֿט װײעט אין אונדזערע הערצער, און מיר פֿילן זיך, אַז מיר געהערן צו װעמען . . .

אַן ארץ-ישראל-ייִד אין אַ װײסן, אַטלעסענעם כאַלאַט מיט לאַנגע שװאַרצע פּאות. ער זיצט אין בית-המדרש, אין אַ באַהאַלטן װינקעלע. אַרום אים וזאָבן זיך צוזאַמענגעקליבן אַ פּאָר אַלטע ייִדן, ר' משה-דוד, דער „שמות-ייִד", װאָס האָט אױף זיך גענומען די מצװה די שמות אױפֿן „גוטןאָרט" מקבר צו זײן. ר' ישעיה װאָלף, ד' נאָטע, די װאָס זיצן אױף דער עלטער אין בית-המדרש ; אַלטע באַלעבאַטים פֿון דער חברה תּהילים, משה רבנוס לײב-גװאַרדיע און דוד המלכס גוטע פֿרײנט. זײ האָבן שױן לאַנג אין דער הײם תּכריכים אָנגעגרײט מיט זעקעלעך ארץ-ישראל-ערד. און די אַלטע ייִדן האָרכן אױס, װאָס דער ארץ-ישראל-ייִד דערצײלט פֿון דער אַלטער מאַמען.

ייִדן קוקן אױף אים. אין די קנײטשן פֿון זײן קאַפּאָטע האַלט זיך ארץ-ישראל-שטױב אױף, דער שטױב װאָס װײעט איבער די הײליקע קברים, איבער דער מאַמע רחלס קבר. און דאָס האַלט אין זיך אױף אַ שטומען, ליבן סוד, פֿון װײט . . .

פֿון זײן פּעקל האָט ער שטיקלעך קאַלך אַרױסגענומען, װאָס ער אַלײן האָט אָפּגעקרישלט פֿון דער כּותל המערבי : „אַלײן דאָרט געװן, מעריב מיט אַ מנין ייִדן געדאַװנט". ייִדן נעמען די קרישקעלעך קאַלך אין האַנט אַרײן, טוען זיך אָן די אײזערנע ברילן, און באַטראַכטן : שטיקלעך קאַלך פֿון דער כּותל המערבי, פֿון בית-המקדש. פֿון בית-המקדש איז דאָס, דאָס שטיקל קאַלך, פֿון דעמאָלט אָן נאָך. . . דעם כּהן-גדול געזען, געזען ייִדן עולי-רגל זײן, קומען מיט קרבנות קײן ירושלים . . .

פֿון זײן פעקל נעמט ער אַרױס ערד. ערד פֿון דער מאַמע רחלס קבר. דאָרט געװען, אױפֿן װעג קײן אפֿרת, װי עס שטײט אין חומש, װוּ יעקב אָבינו האָט אונדזער מאַמע רחל באַגראָבן, אױפֿן װעג קײן בית-לחם, פֿון קבר האָט ער ערד אַראָפּגענומען.

דאָס שטעטל

115

און ייִדן באַקוקן די ערד פֿון די אַלטע קברים, פֿון דער מאַמע רחלס קבר, װאָס יעקב אָבינו, אונדזער טאַטע יעקב, האָט מיט זײנע אײגענע הענט באַגראָבן . . .

און אַ שטימע זאָגט אין האַרץ :

ואַני, און איך האָב נישט אַזױ געטאָן, בבואי מפּדן — און אין מײן טאָן קומען פֿון פּדן, מתה עלי רחל — איז דײן מאַמע רחל אױף מיר געשטאָרבן, בארע כּנען — מײנט מען אין ארץ-ישראל, בדדך — אױפֿן װעגן, בעוד כּברת ארץ — עס איז נאָך געװען אַ תּחום-שבת, לבוא אפֿרתה —— אַרײנצוקומען קײן אפֿרת, ואקבונה שם. זאָגט רש"י : און דאָך האָב איך זי נישט אַרײנגעבראַכט קײן אפֿרת, אַז איך זאָל זי באַגראָבן אין ארץ-ישראל ; ביסטו דאָך בײז אױף מיר ; זאָג איך דיר, אַז עס איז געװען על-פי הדיבור : אַז נבוזראדן װעט ייִדן אין גלות טרײבן, װעט די מאַמע רחל פֿון קבר אַרױסגײן, און בעטן פֿאַר זײ רחמים, אַזױ װי עס שטײט אין פּסוק : „קול ברמה נשמע". װעט גאָט זי טרײסטן, װי עס שטײט אין פּסוק : ױש שכר לפּעולתך : עס איז דאָ אַ באַלױנונג צו דײן מי ,ג

י און די אַלטע, תּהילימדיקע באַלעבאַטים האָבן זיך פֿאַרבענקט . . . און װוּ-נישט-װוּ און װען-נישט-יוען האָט אַ טרער-טראָפּן אױף דעם ברילןשײבל געקאַפּעט . . .

עס איז געװען פֿאַר נאַכט. פֿון אַן אַנדער לאַנד האָט אַ קאַלטער װינט געװײעט אין גאַס. דאָרט און דאָ האָט זיך אַן אַלטער באַלעבאָס געװיזן אין זײן װינטער-פּאַלטאָ ; װינטער שױן געמאַכט, גהיט אַן אַראָפּגעלאָזטן קאָפּ אין בית-המדרש געגאַנגען, מנהה דאַװנען. שנײדער- און שוסטערגעזעלן האָבן אַװעקגעװאָרפֿן די חול-המועדיקע שטעקלעך, מיט װעלכע זײ האָבן שפּאַצירט אין די סעדער, אין די גערטנער, און מיט שײנע מײדלעך ליבעס געפֿירט — און זײנען װי אַלטע, מיט די סידורים אין די הענט אין בית המדרש געגאַנגען, אַ קאַפּיטל תּהילים זאָגן צװישן מנחה און מעריב — ראש-חודש אלול. פֿון די קלײנע געװעלבלעך פֿאַלן אַרױס גרױסע פּאַסן ליכט פֿון קלײנע רױכערדיקע לעמפּעלעך און פֿאַרפֿרומען דאָס געסל. דער הימל אין אײן זײט ברענט אין אַ רױט-העלן גיהינומדיקן פֿײער : מען ברענט, מען בראָט דאָרט די רשעים, און זײער שטראָמענדיק בלוט פֿאַלט אַרײן אין די פֿלאַקערס פֿײער און גליט און פֿלאַקערט. פֿון דער צװײטער זײט ציט זיך אַ רואיקער, פֿרומער, ערנסטער װאָלקן, איבערלײגט זיך מיט אַן ערנסטער, פֿרומער מינע, װאָס ער טוט, גלײך װי

116

שלום אַש

אין אים װאָלטן פֿאַרטריקנט געװאָרן די טרערן פֿון די גוטע מלאָכים, װאָס װײנען אױף די רשעימס בײזקײט. און ער נעמט אַרום און באַשיצט דאָס שטעטל, װי עס װאָלט געהײסן : אײך נישט ! אין גאַס, צװישן די בײמער, איז לײדיק און לער, עס װײזט זיך נישט קײן בחור, נישט קײן בתולה, אַלטע, פֿרומע װײבער רײבן די הענט אָן די טירן פֿון זײערע געװעלבער, און פֿאַרגלײזן די אױגן צום הימל און ענטפֿערן-אָפּ אָמן נאָכן קדיש, װאָס הערט זיך פֿון בית-המדרש אַרױס . . . דאָס בית-המדרש איז אָנגעשטאָפּט מיט ייִדן, יונג און אַלט. אין גאָטס הױז װערט אַ װאַרעמקײט. ייִדן האָבן זיך געגעבן אַ נעם צוריק צום רבונו-של-עולם. אַ מגיד איז געשטאַנען אױף דער בימה און האָט ייִדן מוסר געזאָגט, און מיט זײן זינגענדיקן, מגידותדיקן קול האָט ער ייִדן אױפֿגעמישט דעם ייִחוס, װער זײ זײנען, און װאָס זײ זײנען, — אַז זײ זײנען גאָטס קינדער, גאָט װיל זײ נאָר פּרוּװן און ער װאַרט יעדע מינוט, אַז ייִדן זאָלן צו אים צוריקקערן ; און ער האָט זײ אַ משל געגעבן מיט אַ בן-מלך, װאָס האָט זיך פאַרזינדיקט צו זײן טאַטן דעם מלך, און האָט זײ אױסגעטײטשט אַ פּסוק אין ישעיה : „בּה אָמר ה' — גאָט טוט זיך אַזױ זאָגן : אי זה ספֿר כריתות אמכם — װוּ איז דער גט, װאָס איך האָב אײער מוטער געגעבן ?"

און ייִדן האָבן זיך געפֿילט װי קינדער, פֿאַרװאָגלטע קינדער אין גלות, פֿון זײער טאַטן אין הימל. און נאָך דער דרשה האָבן זיך ייִדן געגעבן אַ נעם צום מעריב.

דער זעלבער װאָכעדיקער „יהיא רחום", װאָס דערמאָנט אָן דעם װינטער-לאָמפּ, דער זעלבער ר' אָשר-אַהרן-קל-וחומרס הײזעריקער ניגון (ר' אָשר האָט שױן זײן חזקה), נאָר דאָך איז עס נישט דער זעלבער מעריב. עס לעבט עפּעס צװישן דעם שװאַרצן עולם, װאָס איז באַהאַלטן אין דער האַלב-טונקלקײט פֿון בית-המדרש : אַ פֿאַרגעסן בענקשאַפֿט װײעט צװישן עולם, דאָס בענקשאַפֿט פֿון פֿאַרטריבענע פּרינצן צו זײער פֿאָטער דעם מלך . . . אַ גלאַנץ איז געפֿאַלן, אַ טונקל-טרױעריקער גלאַנץ, אַ באַהאַלטענער גײסט, װאָס האָט ייִדן אַ בשותּפֿותדיקע נשמה געגעבן. און דער פּראָסטער, װאָכעדיקער „יהיא רחום" איז אַן אַנדערער געװען, אַנדערע װערטער גאָױ. בורא יום ולילה, גולל אור מפּני חושך וחושך מפּני אור — א נשמה האָט געלעבט צװישן דעם פּראָסטן עולם, די נשמה פֿון ייִדישן כּלל, די פּראָסטע, די װאָכעדיקע פֿון דער חברה תּהילים . . .

דער עולם איז געשטאַנען שמונה-עשרה. אין בית-המדרש איז האַלבטונקל, די ליכטלעך פֿאַרן עמוד האַלטן שױן אין צאַנקען, נאָר ערגעץ דאָרט, אין באַהאַלטענע װינקעלעך, טוקן זיך טראָפּן ליכט אין אַרומיקע

דאָס שטעטל

117

ימים פֿינצטערניש. אַ שטומע שטילקײט איז אַרום איבער די קעפּ געהאָנגען. דער אײנציקער טלית צװישן דער מענגע שװאַרצע קאַפּאָטעס האָט אױסגעזען װי אַ לעבעדיקער צװישן טױטע שאָטנס : אַן עולם פֿון שװאַרצע שאָטנס באַװעגן זיך אַהין און אַ'הער, װי אַ סודותדיקער װינט װאָלט אין זײ געבלאָזן און געבײגט זײערע קעפּ אַנזין און צוריק װי אַ װינט װאָלט זאַנפנען געלײגט . . . צװישן עולם איז קײן װאָרט, קײן הױך נישט געהערט געװאָרן. דאָ און דאָרט האָט זיך אַן „אױ, טאַטע !" אַרױסגעריסן פֿון אַן אַלטער, פֿאַרקרענקטער בריסט. און דער שטומער עולם שאָטנס, װי ער װאָלט מסכים געװען אױף דעם קרעכץ, האָט זיך אַהין און אַנקער אין אַ באַהאַלטענעם סוד געשאָקלט. אַ שטומע נשמה, געהילט אין אַ שואַרץ. קײלעך, האָט אין דער שטיל צװישן עולם מתפּלל געװען, און די תּפֿילה איז אַ שטן'מע און אַ שװאַרצע געװען . . .

עס איז שױן נאַכט געןיאָןן.

פֿון די טאָפּאָלן, װאָס זײנען אױפֿן „שװאַרצן װעג" צום בית-עולם צו, זײנען די ניגונים פֿאַרשטכגט געװאָר'י, אַפּנים די „הױכע דײטשן מיט די לאַנגע בײטשן" האָבן זיך צו-פֿרי שלאָפֿן געלײגט. און פֿון דאָרטן װײען קאַלטע ױנטן. אין געסל איז טונקל, אַלץ איז אין שװאַרצע לײלעכער געהילט. די לאָדן זײנען איבער די פֿענצטער פֿאַרמאַכט, און פֿון די לאָדןשפּאַלטן דױינגען שטױאַלן ליכט פֿון זײ אָנגעצונדענע לעמפּלעך אַרױס. ייִדן זיצן בײ דער אַרבעט שױן. עס העױט זיך אַ קלאַפּן פֿון אַ שוסטערס אַ העמערל אױפֿן שוסטער-שטײן, און זיאָס קלאַפּן שלאָגט אָפּ אין געסל, װי עפּעס באַקאַנטס, אײנגעבױרענס, װי די גריל אין אױװן . . . און דערנגאָנט דעם עולם אָן די לאַנגע, פֿינצטערע װינטער-נעכט בײם װערקשטעק'כל. אין האַױצן קלאַפּט עט מיט שרעק : בײ נאַכט.

אַרום דער שטאָט און אין דער שטאָט זײנען זײ הײזלעך פֿאַרטרונקען אין ימים גרין-באַיואַקסענע בײמער פֿון די שטאָט-סעדער, װאָס האָבן זיך אין שטעטל אַרײנגענומען און געמאַכט עס פֿאַר אַ גרױסן בלומען-טאָפּ. די בני-ישראל האָבן אין די סעדער גערוט, דאָ און דאָרט האָבן פֿון דעם טונקעלן גרינס פֿײערלעך אַרױסגעשײנט, און אַ רױך טראָגט זיך פֿון די סעדער : אַ סעדערין קאָכט אָפּ װעטשערע, און די ליכטלעך צװישן די טונקעלע גרעזער דקאָבן מיט אַ ליבער, פֿרומער אימה פֿאַרסודעט דאָס שטעטל, און אין דזער שטיל געצױגן צו זיך. און דאָ און דאָרט זײנען צװישן די טונקעלע גרעזער אַרױסגעפֿלױגן ברענענדיקע װערעמלעך, װי פֿונקען פֿײער, װי פֿאַרלױרענע נשמות . . .

118

שלום אַש

און גאָטס װעלט איז געװען װי אַ פֿאַרליבטע, צנועהדיקע כּלה, װאָס שפּאַצירט אײנע אַלײן בײם עק װעג, אין געסל אַראָפּ, צום שװאַרצן װעג צו.

דער טונקעלער, שטילער הימל האָט קריאת-שמע געלײענט איבערן שטעטל : המפּיל שנה על עיני — טוט װאַרפֿן אַ שלאָף אױף מײנע אױגן, יתנומה על עפֿעפּי — און אַ דרימל אױף מײנע ברעמען . . .

קאַפּיטל צען

נאָך יום-טוב

אַריבער די ימים-טובים. דאָס שטעטל האָטט זיך אָפּגעפֿאַסט אַ תּענית און דערפֿאַר נאָך דעם געקראָגן אַ שמדות-תורה. אין דער פֿרי האָט נאָך אהרון-לײב שוסטער מיטן בלינדן אױג ג:נגעטאָן זיך פֿאַר אַ טערק מיטן טלית אױפֿן קאָפּ, געטאַנצט אין שטעטל מיטן ספֿר-תּורהלע און געקלאַפּט אין טיש פֿון בית-המדרש מיטן פֿורסט : „אונדזער משה רבנו, אונדזער . . ." האָט זיך אָבער צוגערוקט די ערשטע נאַכט פֿון נאָך יום-טוב, אַ װינטערדיקע חשון-נאַכט . . .

אַ שטומע, געשטאָרבענע נאַכט, — קײן הײזל, קײן ליכט. קאַלטע װינטן בלאָזן און רײסן זיך אָן אַן אָנהױב, אָן אַ סוף. דאָ און דאָרט מאָלט זיך אױס אַ שאָטן פֿון אַ שטײענדיקן בױם, װעלכער באַװעגט זיך מיט אַ נאַקעטער צװײג און מאַכט אין דער נאַכט דעם אײנדרוק פֿון אַ גלגול פֿון אַ געשטאָרבענעם בױם. דער שאָטן פֿון זײנע פֿאַנטאַסטישע, נאַקעטע צװײגן שײדט זיך אָפּ און שרעקט אין דער פֿינצטטערניש פֿון דער נאַכט, אַרום און אַרום איז שטום, טױט און שװאַײץ. װײט אין געסל אַראָפּ, דוכט זיך, גײט פּאַמעלעך דער שאָטן פֿון רחל-לאה, פֿון דער געשטאָרבענער מאַמע. זי גײט פּאַמעלעך אין אירע װײסע תּכריכים און האָרכט זיך אײן הינטער דעם לאָדן פֿון איר שטוב, צי פּײניקט נישט די שטיף-מאַמע אירע קינדער . . . דאָ און דאָרט שפּילט זיך דער װינט מיט אַן אָפּגעריסענעם בלעך, מיט אַ שילד ערגעץ פֿאַר אַ געװעלבל, און קלאַפּט אַהין און אַהער. ערגעץ דאָרט, אין אַ פֿאַרלאָזטער רינע, טריפֿן טראָפּן װאַסער, און די טראָפּן קלאַפּן, בלאָנדזשענדיק אין דער רינע . . . װײט אין געסל הערט זיך אַ רעשן פֿון אַי גרױפּן-מילעכל. די גרױפּן פֿאַלן אױף דעם רײב-שטײן, און עס קלאָגט זיך, האָט פּרעטענציעס — װײס אײן גאָט, אױף װאָס און אױף װעמען . . . אין דער טױטער נאַכט הערן זיך אײנזאַמע טריט, אָפּקלאַפּנדיק אָן שטײנער, עס גײט שױן אַ ייִד מיט אַ טלית-זעקל אין בית-המדרש אַרײן תּהילים זאָגן, און אַ קאַלטער „גוט-מאָרגן" קלאָגט אין געסל. פֿון אַ הױכן פֿענצטער דרינגט אַ ליכטל אַרױס, װי עס װאָלט אין דער לופֿטן געהאָנגען,

119

שלוט אַל

און אַ שטיל קלאַפּן פֿון אַ נײ-מאַשין צערײסט די געשטאָרבענע נאַכט : אַ שנײדער איז אױפֿגעשטאַנען צו דער אַרבעט. פֿון אַ הינטער-געסל הערט זיך אַ װאָגן שפּאַנען, און װער לױפֿט דאָס װײט אין דער פֿינצטערער נאַכט אין געסל ? . . .

די נאַכט ליגט נאָך טױט איבערן שטעטל, און דאָך הערט זיך שױן דאָס לעבן פֿון שטעטל, פֿון אונטער דער נאַכט װעקט עס זיך . . .

גרױער װערט די נאַכט, און דער טאָג הײבט אָן אַרױסצוקוקן װי דורך באַהױכטע ברילן. עס שנײדן זיך אַרױס פֿון גרױען שטח שאָטנס פֿון הױכע, הילצערנע געבײדעס, און װי נײ-באַשאַפֿן נעמען זײ ערשט אָן אױף זיך פֿלײש און בײנער . . . פֿון די פֿענצטער װײזן זיך מאָרגן-ליכטלעך. אַ קאַלטער װינט בײגט די בײמער אין געסל, און עס דוכט זיך, אַז די הילצערנע געבירעס לאָזן זיך אױך בײגן נאָכן װינט . . . אין מיטן מאַרק שטײען פּױערישע פֿורן געשפּאַנט. ייִדן לױפֿן מיט פּעקלעך, קאַסטנס, מיט דרענגער און ברעטער. מען פֿאָרט אױפֿן מאַרק אינם צװײטן שטעטל אַרײן.

פֿון געסל קומט אָנצופֿאָרן ר' משה פּעלצנמאַכער, ער פֿאָרט אַרױס מיט די פּעלצן-פֿעלכלעך צו װאַשן זײ אין טײך. דער נאַכט-טױ הױכט נאָך אױף זײן װאָגן. דער הימל װערט גרױער, אין אַ טלית זיך אײנגעװיקלט, און האַלט ערשט בײ „מה טובו". די הײזלעך שטײגן און שײדן זיך אָפּ אַלץ בולטער פֿון גרױסן שטח. דאָ און דאָרט פֿאַרלעשן זיך שױן די ליכטלעך אין די פֿענצטער, און װי זײ װאָלטן פֿון זיך אַ סוד אַראָפּגעװאָרפֿן, שטײען זײ, װי אָנגעקומענע פֿון אַן אַנדער װעלט, מיט אונטערטעניקײט : אָט אַזױ זײנען מיר, אַזױ װי איר זעט אונדז ! . . .

בחורים, באַלעבאַטישע קינדער אין װאַרעמע פּאַלטאָס מיט די תּפֿילין-זעקעלעך גײען אין בית-המדרש אַרײן לערנען. ס'איז שױן גרױסער טאָג, און פֿון בית-המדרש, שײנען נאָך אַלץ אַרױס אָנגעצונדענע ליכט. עס הערט זיך לערנען, דאַװענען — װאַרעם מוז אינעװײניק זײן . . . איבער די דעכער, איבער די פּלױטן ליגט פֿאַרהױכט דער װײסער מאָרגן-טױ, פֿריש, קאַלט, און שנײדט פֿון דער װײטן — דער ערשטער װינטער-הױך. פֿון טײל קױמנס גײט אַ רױך אַרױס : אַ ייִדענע קאָכט שױן דאָס אָנבײסן — דעם אָסיענדיקן קרױט-באָרשטש מיט קאַרטאָפֿליעס, און איבערן שטעטל פֿאַרגרױט זיך אַ קאַלטטער תּחינה-טאָג . . .

טײל מאָל האָט זיך די זין פּלוצלינג אין הימל אַנטפּלעקט, װי פֿון דער העלער הױט אַרױסגעקראָכן, װי דעם חוב עפּעס אָפּגעפּטרט. אַ מינוט האָט זיך אין האַרצן האָפֿענונג געפֿילט. באַלד אָבער האָט אַ װינט אין

דאָס שטעטל

מאַרק געבלאָזן, געכאַפּט דאָס ביסעלע שטױב מיט די פּאָר שטרױען, װאָס די דאָרפֿס-פֿורן האָבן אין מאַרק איבערגעלאָזט, מיט נאָך שמאָכטעס און לאַכטעס, װאָס ױעױ גוטער יאָר װײסט זײ, פֿון װאַנען זײ האָבן זיך אין מאַרק פֿאַרבלאָנדזשעט, און דער װינט האָט מיט זײ אַ טענצל אין קאָן געמאַכט. דאָס שדים-טענצל האָט אין פּנים װי מיט ריטער פֿון אַ בעזים געשניטן, און װי מיט אַ בעזים האָט עס אין האַרץ יעדן שטיקל האָפֿענן'נג אױסגעקערט . . .

די סוכות שטײען נאָך פֿון נעכטן, דער װינט נעמט אַ ביסל סכך אַניאָפּ און טראָגט עס אין מאַרק, און װי פֿאַרשעמט בלײבן זײ שטײן, די סוכּות, בגילױ-,-אש, גאָרנישט, — פֿיר לײדיקע װענט, צוזאַמענגעקלאַפּט פֿון וזעלצלעך און ברעטלעך, אָן אַ דאַך, אָן אַ שטיקל סכך, צו װאָס ? און צי װען ? אַ שײן פּנים האָט דאָס !

און די דרײ בײמעױ אין דער ייִדישער גאַס שטײען אײנגעטונקט אין זײערע אָ געװעלקטע בלעטער. די בײמער מיט די נאַקעטע צװײגן קוקן שטום און טױט, ברײט און װײט אין מאַרק אַרײן. טײל מאָל זײנען זײ, װי עפּעס מסכּים אױו װאָס, שאָקלען צו מיט אַ נאַקעטער צװײג, ון)אָס האַלט נאָך אַ בלעטל אױף איר שפּיץ — אַ זכר פֿון זומער : אַזױ, אַזױ, מײנע קינדענילעך !

נעכטן אין שמחןז-וזװון געװען, און אָן אַלץ האָט מען געהאַט פֿאַרגעסן : אײן מאָל אין יאָני פֿרײלעך זײן — איז מען פֿרײלעך געװען. האַלבשיבּון- האָט מען זיך שלאָפֿן געלײגט, האָט מען זיך אױפֿגעכאַפּט אין דער פֿרי האָט עט פֿי די בעטן געהױבן. איבער יום-טוב האָט אַ ייִדישער קרעמער דאָס ביסל מעל פֿון זעקל אױפֿגעגעסן, בײ אַ ייִדישן באַלמעלאָכע איז דאָס העמערל מיט דער צװאַנג ערגעע-װאו פֿאַרפֿאַלן געװאָרן . . .

מען איז אין מאַרק געקומען מיט די שטעקעלעך, מוכן-ומזומן אַ גראָשן געלט צו פֿאַרדינען. דער װינט בלאָזט. אַ „בעל-יכול" דרײט זיך אין מאַרק אַרום, אַרײנגעקראָכן און צעלײגט זיך אין זײן שאָפּן-פּעלע, אײנער נאָך אין זײן יום-טובדיקן, זײדענעם הוט (דער װאָכעדיקער איז אים ערגעץ-װוּ איבער יום-טוב פֿאַרפֿאַלן געװאָרן). ייִדן דרײען זיך אַרום,י' קוקן אױס אױף אַ פֿור װי אױף משיחן. אײנער איז אױפֿן צװײטן בר'וגז, פֿון דער װײטן, פֿאַר גארנישט אין דער װעלט . . . אױף דער שװעל פֿון ר' לײבוש עפּשטײנס געװעלבל שטײען מעקלערס, פֿרירן אין די כאַלאַטלעך, עס הײסט, װי זײ האָבן שױן גאָרנישט װאָס מער צו טאָן. דער „בעל-יכול" קױפֿט אַ רעטעך אין גאַס בײ די שטעלן צום מיטאָג. ייִדן קוקן אים נאָך און קרעכצן, טײטן אױף אים מיט די פֿינגער, אַלע קלערן איצט אײן געדאַנק : נאָר ער אַלײן װעט הײנט מיטאָג עסן . . .

שלום אַש

אין געסל דערהערט זיך אַ גערודער. דער סטראַזשניק שלעפּט צװײ לײכטערלעך מיט די שבת-קאָלדרעס פֿאַר פּאָדאַטקעס, אַ ייִדענע לױפֿט נאָך, בעט זיך, — דער סטראַזשניק הערט נישט. ייִדן ציטערן אין די לײכטע כאַלאַטלעך, און עס קלאַפּט אין די הערצער : אױ, אױ, דירהגעלט . . .

קינדער גײען נישט אין חדר אַרײן. פֿון אַלטן חדר אַרױס און אין נײעם נאָך נישט אַרײן, דרײט מען זיך דערװײל פּוסט און פּאַס אַרום, און מען װאַרפֿט זיך דער מאַמען אין די אױגן. די מאַמעס שילטן, כאַפּט מען אַ שטיק ברױט אין קעשענע אַרײן און מען לאָזט זיך. אין קצבישן געסל זײנען אױסגעשפּרײט פּעלצן-פֿעלכלעך צו טריקענען זיך אױף דער זון. אױף לאַנגע זעק איז פֿאַרשפּרײט װינטער-אױבס, עפּל, פֿלױמען, כאַפּט מען הױפֿנס פֿלױמען און מען לױפֿט אין שטאָט-פֿעלד אַראָפּ, װוּ די בהמות פֿיטערן זיך. אַ שװערער טױ הױערט אױף אַלץ, נאָר עס שאַדט נישט, מען נעמט צוזאַמען צװײגן, שטענגלעך פֿון טערקישן װײץ, איבערגעבליבן סכך און מען מאַכט פֿײער, מען בראָט קאַרטאָפֿל, מען זעצט זיך אַרום און מען פֿלעכט לולב-פֿינגערלעך (אַװעקגעגנבעט פֿון איבערגעבליבענעם לולב). דער רױך פֿון פֿײער גײט אױף און לײגט זיך שװאַרץ איבערן שטעטל, קינדער האָבן דאָס שטעטל אײנגענומען . . .

מלמדים דרײען זיך אין מאַרק אַרום, חנפֿענען די אָרעמע באַלעבאַטים. אָנגעגעסענע טאַטעס האָרכן אױס די גוטע רײד און שאָקלען צו מיטן קאָפּ . . . בחורים קומען-אָן צו פֿאָרן פֿון דער פֿרעמד מיט די קעסטלעך אױף די פּלײצעס און נײע קאַפּאָטעס (געמאַכט אױף יום-טוב), גײען אין די הײזער אַרום שאַפֿן זיך טעג. מאַמעס באַגלײטן זײערע בחורימלעך אױסער דער שטאָט אַרױס, נאָכשלעפּנדיק נאָך זײ די קעסטלעך, שיקן זײ אין דער פֿרעמד לערנען, קלערן אױף אַ תּכלית . . .

דאָס גאַנצע שטעטל האָט פֿאַר עפּעס מורא. עס ציטערט, ס'קלערט אױף אַ תּכלית . . .

הינטער דער שטאָט אַרױס שפּאַצירט אַ ייִד אַ שנײדער מיט אַ לאַנגער, געלער באָרד און פֿאַרלאָפֿענע אױגן מיט אַ הױכן, דאַרן געזעל. אַ יונג, אָנגעטאָן אין אַ נײעם „סאַק-ראָק" — זײן זומער-לױן. גײט מיט אים דער שנײדער, זאָגט אים גליקן צו, דער יונג שװײגט שטיל. און דאָרט אױפֿן װעג לאָזט זיך שױן אײנער מיט אַ פּעקל אױף די פּלײצעס װײט אין דער װעלט אַרײן, זוכנדיק ערגעץ אַ שטיקל ברױט אין דער פֿרעמד, און אַ מאַמע גײט נאָך און בענטשט און װײנט . . .

פֿאַר נאַכט קומען-אָן די פֿורן צו פֿאָרן פֿון מאַרק, מיט פּעק, קאַסטנס, דרענגער און ברעטער. פֿון די געװעלבער דרינגען די לעמפּלעך אַרױס,

דאָס שטעטל

די הימלען זײנען פֿאַרכמאַרעט, ליגן געדיכט נאָענט איבערן שטעטל, אַ קאַלטער רעגן קאַפּעט — אַזױ איז שױן, אַז עס איז מאַרק-טאָג מוז רעגענען — מיט אײן מאָס, מיט אײן כּװנה, אָדער גאָר אָן כּװנה. די רינשטאָקן װערן ברײטער, פֿולער מיט װאַסער, נעמען אַ האַלבע גאַס צו. מען קען שױן נישט אַריבער פֿון אײן זײט גאַס צו דער צװײטער. מען שטײט אױף די שװעלן און מען קוקט זיך אַריבער. דאָס װאַסער פֿון די רינשטאָקן קומט אַרײן אין די געװעלבלעך, װעלכע ליגן מיט די שװעלן אין דער ערד אײנגעקאָפּעט. ייִדן שאַרן אַרױס דעם אומגעבעטענעם גאַסט מיט לאָפּעטעס, פֿלעדער-װישן. דורך אײן טיר גײט ער אַרױס, דורך צען צוריק אַרײן, און גזלט אַרױס שטיקער האָלץ און ברעטלעך פֿון די געװעלבלעך און שװימט דערמיט אין געסל. די װײבער לױפֿן נאָך כאַפּט, האַלט-אײן, האַלט-אײן !

אין געסל שפּאַצירט אין בית-המדרש אַרײן גדליה יודלס, דער טױט אַלײן, אַ ייִד אַ סוכאָטניק פֿון טאַטן און זײדן, הױך װי אַ ייִד און שמאָל װי אַ ייִנגל, אַזױ אַז מען האָט מורא, אַז דער הױכער גוף זאָל זיך נישט דורכברעכן. זײן דינער האַלדז איז מיט אַ דיקער פֿאַטשײלע פֿאַרבונדן. ער כאָרכלט און קוקט מיט די גרױסע אױפֿגעריסענע אױגן. דאָס שטעטל װײסט, אַז ער װעט שטאַרבן דעם חודש, דער ערגסטער חודש פֿאַר סוכאָטניקעס, און זײ קוקן אױף זײער גלײכן, װאָס איז נאָך הײנט מיט זײ, און מאָרגן װעט ער שױן געהערן צו דעם סוד, װאָס איז אַזױ באַהאַלטן פֿון אונדז און װאָס מיר האָבן אַזױ מורא דערפֿאַר. אין געסל װערט שטיל, אַז גדליה יודלס גײט דורך, מען הײבט אָן אין די הערצער תּשובה צו טאָן, װי דער מלאך-המװת מיט זײנע ברײטע, שװאַרצע פֿליגל װאָלט דורכן געסל דורכגעפֿלױגן. ייִנגלעך שטײען און סודן זיך אין אױער, און װײזן מיטן פֿינגער אױף אים . . . און דאָס געסל האָט דרך-ארץ פֿאַרן טױט . . .

בײ נאַכט זײנען די באַלעבאָסטעס געזעסן מיט די שכנות אַרום דעם אױװן, אין װעלכן עס האָבן זיך געבראָטן עפּעלעך פֿאַר די ייִנגלעך, װאָס לערנען אין חדר בײ נאַכט. דער װינטער-לאָמפּ האָט זיך אױפֿן טיש געברענט, און װײבער זײנען געזעסן אַרום, די װינטער-װעש פֿאַרריכט און מעשיות דערצײלט. די יונגע קינדער, װעלכע לערנען אין די דרדקיחדרים, האָבן די באַהעלפֿערס שױן פֿון חדר געבראַכט, און ביז די עלטערע װעלן פֿון גמרא-חדר קומען און אָנהײבן דאָס גרױסע שפּיל, זיצן זײ דערװײל בײם קלײנעם קינדערשן טישעלע און שפּילן „הענגלעך".

124

שלומ אַש

אין שטוב איז דערװײל נאָך שטיל. דורך די פֿינצטערע פֿענצטער קוקט אַרײן די פֿינצטערע נאַכט. אין דרױסן איז נאַכט — אין דאָ זײנען מיר אין דער הײם, „בײ דער מאַמען".

פֿון לאָװיטשער מאַרק איז אױך צוריקגעקומען מיט אירע פּעק און קאַסטנס מלכהלע, ר' יחיאל גאָמבינערס װײב. װי אַן אַלטע באַלעבאָסטע איז זי געפֿאָרן אױפֿן מאַרק אײנקױפֿן דעם אױסשטײער פֿאַר לאהלען, דער ייִנגסטער טאָכטער. אַז זי איז געקומען מיט די פּעק און די קאַסטנס, איז זיך צוזאַמענגעקומען דאָס גאַנצע הױז-געזינט, די גאַנצע משפחה, און אַלע נאָענטע און ױיטע באַקאַנטע, איטל און הינדעלע, און רחל-לאה מיט ז-י מומעס, באַקוקן די זאַכן, זאָגן מבינות, װיפֿל עס קאָסט, און װינטשעװען דער כּלה. מלכהלע האָט אױסגעפּאַקט דעם ציץ מיטן קאָרט, די טיכער און די געצױגענע לײלעכער, און פֿון יעדן שטיקל באַזונדער זײן היסטאָריע דערצײלט, די טרעפֿענישן און די געשעענישן, װי אַזױ און װי אַרום עס איז געװאָרן געקױפֿט און די „שיעורן", װאָס האָבן זיך געטראָפֿן װי די האָר אױפֿן קאָפּ. די װײבער !האָבן יעדער זאַך באַזונדער געטאַפּט, געװױגן און געמאָסטן און געגאַנגען טרעפֿן, װיפֿיל עס קאָסט און קײן מאָל נישט געקענט טרעפֿן : אָדער אַ ביסל צו פֿיל, אָדער אַ ביסל צו װינציק. אַלײן צו פֿאַרשטײן, האָבן די װײבער, װי דער שטײגער איז, פּונקט קאַפּױער געטראָפֿן, אײנע װי די צװײטע. אַז אײנע האָט געזאָגט בױדעם, האָט די צװײטע געמוזט פּונקט טרעפֿן קעלער. איז דאָרט אַרױסגעקומען אַ ביסל מינעס, מיט מױל-פֿאַרקרימענישן, נו, נו . . . איז געקומען צו גײן דער קאָלישער װײבערשער שנײדער, אַ שװאַרצער יונגערמאַן נאָך דער חתונ!ק, װאָס דאָס װױל-יונגקײט ליגט אים נאָך אױפֿן פּנים אױסגעגאָסן, דער מיטן אַכט-קאַנטיקן היטעלע, װאָס לײענט מעשהביכלעך, װאָס אַלע שבת טאַנצן בײ אים יונגען מיט מײדן, און װאָס ער האָט אַ געװא!ייִנהײט די װײבער צו קיצלען הינטער די אָרעמס, אַז ער נעמט זײ די מאָס, און װאָס טאַקע איבער דעם האָט ער שױן נישט אײן מאָל געקראָגן אױסגעפּאַטשט פֿון אָרענטלעכע באַלעבאַטים. ער איז געקומען מיטן בוך, װאָס ער רופֿט עס „זשורנאַל" — אַזאַ מין בוך מיט װײבערשע מענטעלעך — און האָט געװיזן, װי מען טראָגט אין פּאַריז קלײדער מיט שמאָלע אַרבל און אַרום האַלדז אַזעלכע פֿרענדזלעך, אײנס אױפֿן צװײטן פֿאַרװאָרפֿן, און האָט דערצײלט, װי מען טראָגט אין פאַריז אַזעלכע מיני מאַנספּערשױנענדיקע קאַפּאָטעס מיט באַשליקן פֿון הינטן. ער װײסט, זאָגט ער, װי צו אַרבעטן, װי מען טראָגט אין דער װעלט, נאָר דאָ איז נישטאָ פֿאַר װעמען. טאַקע דערפֿאַר װעט ער באַלד נאָך פּסח פֿאָרן קײן לאָנדאָן, אױפֿן ים, ער האָט שױן אין דער הײם אַ שיפֿס-קאַרטע

דאָס שטעטל

125

ליגן. און דאָס אַלץ האָט ער „געשפּראָכן" אין אַזאַ מין נײ-מאָדנער שפּראַך, מיט דײטשע װערטער, פֿון די ביכער אַרױס. אַזאַ שנײדער-ײנג איז דאָס, קײן ייִד װעט שױן פֿון אים נישט זײן . . .

אין קיך שטײען אױסגעשטעלט אַלע קינדער, ייִנגלעך און מײדלעך (ערשט צוריקגעקומענע פֿון חדר, די ליכטלעך ברענען זיך נאָך אין די ק'אַמטערנדלעך). אין מיטן צװישן זײ שטײיט רחל-לאה די בעקערין און טײלט פֿון אַ גרױסער שירץ אַרױס קלײנע האָניק-לעקעכלעך, לאַנגע פּלזעצלעך, געמאַכט װי פֿײגעלעך, װאָס זי האָט פֿאַר זײ געבאַקן, װאָרעם אַזױ איז שױן דער מנהג פֿון לאַנג, צו טײלן די קינדער לעקעכלעך, אין דער נאַכט, װען מען גיט אַװעק דעם אױסשטײער צו גײען.

קאַפּיטל עלף

דרײ חופּ ות

מזל-טוב, מזל-טוב ! הײנט איז לאהלעס חתונה.

אַ שטילע, קלאָרע טבת-נאַכט.

נאָך אַ פּאָר טעג, װי דער שנײ האָט אָן אױפֿהער געשאָטן אױפן קלײנעם שטעטל און באַשאָטן עס פֿון קאָפּ ביז צו די פֿיס, איז אין אַ שײנעם פֿאַר נאַכט די לבנה אָנגעקומען. זי האָט זיך געמאַכט אַ װעג דורך די װאָלקנס און האָט דאָס שטעטל ליכטיק געמאַכט אַזױ, אַז די קינדער, װאָס זײנען אַהײמגעגאַנגען פֿון חדר מיט די ברענענדיקע לאַמטערנדלעך, האָבן זיך מיט זײ מער באַנוצט פֿאַר אַן אילומינאַציע, װי אױף צו באַלײכטן דעם װעג. נאָך דער לבנה זײנען אַרױסגעשװוּמען די שטערן, יעדערער אײנציקװײז, פֿון די באַהאַלטענע ערטער, װוּ זײי ליגן אין זײער רו, און האָבן זיך אַ לאָז געטאָן צװישן די גרױסע ריסן פון אײן װאָלקן און צװײטן אין די עקן װעלט אַרײן. די שטערן האָבן געשימערט און באַלױכטן די בערג שנײ, װעלכע האָבן געהױערט איבערן שטעטל און אין שטעטל, װי סטאַדעס װײסע שעפּסן, אײנס בײם צװײטן . . .

אין שטעטל איז הײמלעך. די געװעלבלעך זײנען אָפֿן, די לעמפּלעך שײנען אַרױס, ייִנגלעך כאַפּן זיך אַרױף אױף די שליטנס, װאָס יקלימפּערן אין גאַס. אין שטעטל איז אַ שמחה : דרײ חופּות ! דער גביר פֿון שטעטל, ר' יחזקאל, מאַכט חתונה זײן ייִנגסטע טאָכטער, לאהלזע. ר' יחזקאלס פֿערד-יונג נאָטע פֿירט אונטער דער חופּה יחזקאלס קעכין יענטען, און דער בלינדער עקיבא גיט אײן אַ ספֿר-תּורהלע. בײ ר' יחזקאלן װעט דער רבי אַלײן מסדר-קידושין זײן. אַזױ פֿיל חסידים, נגידים זײנען אָנגעקומען אױף דער חתונה, מיט אַ מוזיק פֿון סאַמע פֿידלען, און ר' נח בדחן איז אױך דאָ — עס װעט זײן אַ לעבן ! . . . אױך נאָטעס חופּה װעט זײן ניט אַבי װי, נאָטע װעט צודעקן יענטען דעם קאָפּ פֿאַר כּל-יזעראל. ניט אומזיסט איז שױן אַזאַ מנהג בײ די אַלטע באַלעבאַטים חתונה צו מאַכן אַ דינסט אין אײן טאָג, װען מען גיט די ייִנגסטע טאָכטער אױס. און הײנט דער יום-טוב פֿון אַרײנגעבן דאָס ערשטע מאָל אַ ספֿר--תּורה אין חברה תּהילים !

דאָס שטעטל

127

דאָס גאַנצע שטעטל איז פֿול מיט מחותּנים און מחותּנתטעס, מען דאַמפּלט אַרום אױף שליטנס, װעלכע קלינגען מיט די גלעקלעך אין אַ,'ע גאַסן. יונגען כאַפּן זיך פֿון הינטן אַרױף, און עס איז אַ ליאַרעם און אַ געטומל. עס באַװײזן זיך חסידים אין זײדענע היט, סאַמעטענע היט, אין שטרײמלעך און ספּאָדקעס, געקנײטשט אין דרײען, טײלן זיך כּיבודים אין דער גאַט. עט באַװײזן זיך ייִדן אין אױסגעשמירטע שטיװל מיט אײל, אין שבתדיקע, טוכענע קאַפּאָטעס מיטן שניט פֿון הינטן ; מחותּנתטעס מיט הױכע הײבן, מיט שלײפֿעלעך און זײדענע ברײטע קלײדער. ברוגזדיקע מומעס שטײען פֿאַר די טירן, אָנגעטאָן מיט די קײטעלעך, מיט די בראָשקעלעך און ו.יאַרטן אױף דעם שליטן, װאָס מען האָט אַרױסגעשיקט נאָך די חתונה-געסט — אַ נײ-מאָדישער אױפֿטו — כאָטש זײ האָבן נאָר אײניקע טרינן אַריבערצוגײן. מײדלעך, באַלעבאַטישע קינדער, װאָס אַ פּאָר טאָג פֿאַר דער חתונה זײנען זײ נאָך אַרומגעגאַנגען מיט קלײנע צעפּלעך, װעלכע זײ האָבן זיך געפֿלאָכטן, כּדי די האָר זאָלן זײן „געקאַרבט", זײנען אױסגעצירט אין װײסע קלײדלעך מיט בלױע סטענגעס און מיט װײסע שיכלעך. אין די הענט האַלטן זײ סאַמעטענע בײטעלעך אױף טאַנץ-געלט. עס גײען צום חתן בחורים אין אַטלעסענע קאַפּאָטעס, אין סאַמעטענע ניעיט, טײל אין משפּחה-שטרײמלעך, װאָס איז אַ צײכן, אַז דער בחור האַלט בײ אַ שידוך טאָן'. עס באַװײזן זיך ייִנגלעך אין קאַפּעלעך און מײדלעך מיט אױסגעצװאָגענע קעפּלעך, װאָס גײען מיט די מאַמעס אױף דער חתונה. די מוזיק הערט זיך שױן אין געסל. מען טאַנצט, דאָס גאַנצע שטעטקן קונגט אָן אױף אײן פּלאַץ און מען טאַנצט אין שנײ. יונגען קנעטן קױלן שנײ, און גרײטן זיך אָן, װען מען װעט חתן-כלה צו דער חופּה פֿאַרן שול-הױף פֿירן . . . און די לבנה שטיפֿט אױך אַרום, באַגיסט מיט ליכט דעם שנײ, װאָס ליגט װי אַ װאַרעמער דעק איבערן שטעטל. ליכטיק, הײנגלעך, װי בײ טאָג. די שטערן װינקן אַראָפּ, דער שנײ פֿינקלט אַרױו-, בױיק'יאַנמן פֿליען אין אַװיר אַרום, און די הײזלעך שטײען אין די װײסע קאָפּקעלעױ אױפֿן קאָפּ, און שליטנס ראַמפּלען, גלעקלעך קלינגען, רױשן, און יונגען כאַפּן זי)י אױף פֿון הינטן אױפֿן ברעטל.

אין גאַס האָבן ז'יך געהערט פֿידלען שפּילן חסידישע, לאַנגע, אױסגעצױגענע ניגונים. ר' שלמה לינטשעצערס פֿידעלע זינגט אין דער גאַס, און עס האָט זיך אַװעקגעקאָזט אױף אַ שטײגער. די שטערן אין הימל, די װײסע װעלט אַרום און אַרום שװײגט און האָרכט זיך אײן. חסידים זינגען זיסע ניגונים. פֿון די פֿענצטער װײזן זיך ליכט און לאָמפּן. אױפֿן געסל װערט העל, ליכטיק, װײבער שטעלן זיך פֿאַר די טירן מיט אָנגעצונדענע קין-העלעלעך. די פֿײערן צעפֿלאַקערן זיך. מען פֿירט דעם חתן מיט דער

שלום אַש

כּלה צו דער חופּה פֿאַרן שול-הױף. עס הײבן אָן גײן חסידים אין שװאַרצע שטרײמלעך — אַ ים שװאַרצע סאַמעטענע היט, אַטלעסענע קאַפּאָטעס. עס שיטן זיך װײבער אין בלאַנקענדיקע שטערנטיכער און מיט בריליאַנטן, װאָס זײנען אײנגעזעצט װי שטערן. ברײטע, זײדענע קע'ייִ'-ער רױשן. כּפֿול-שמונהדיקע הבדלות פֿלאַקערן אין די וענט. שװאַרצער סאַמעט טוקט זיך אין זײדענע, העלע קלײדער, װי שװאַרצע שטראָמען װאַסער אין װײטן שנײ. דער רבי איז אין אַ װײסן כאַלאַט אין מיטן, און די שװאַרצע סביבה איז אַרום איזם. די לאָװיטשער ױביצין אין דעם בױײטן שטערנבאנד טאַנצט פֿאַר חתן-כלה, שיט ראָזשינקעס און מאַנדלען, קלײנע חןיר'ייִנגלעך, מײדלעך כאַפּן די ראָזשינקעס, ואָס פֿאַלן אײנע נאָך דיער אַנדערער. די שמשים מיט רצועות טרײבן פֿונאַנדער די קינדער, מאַכן אַ װעג. עס װײזן זיך חתן-כלה. זײ גײען בײזאַמען, פֿאַרדעקנדיק זיך די אױגן מיט די נאָז-טיכלעך. די מחותּנים גײען פֿון בײדע זײטן. ר" יחזקןאל אַלײן איז אין אַ שטרײמל, אין שיך און זאָקן גלײך מיטן מהותן. די מחותּנתטעס פֿירן די כּלה אונטן אַרום. דאָס אַלץ װאַרפֿט אַן אַריסטאָקױאַטישן גלאַנץ, חסידיש און נגידיש. און די פֿידלען שפּילן און די חסידים זינגען מיט און די הבדלות לײכטן מיט . . .

נאָך דעם ערשטן צוג האָט זיך געװיזן דער צװײטער. נאָטע פֿירט יענטען אונטער דער חופּה. פֿון פֿאָרנט איז געק'אָפֿן אַ יונג און האָט נעטראָגן די שול-קאַמטערנע מיט די אױסגעשניטענע לײבן און בערן, װאָס יעדערער פֿון זײ האָט זיך געברענט אין אַן אַנדער קאָליר. עס האָט זיך געהערט יעקלס מיט די אַרומגעבונדענע באַקן-בעמבע : בים-באָם, ביםבאָם ! עס האָט געהילכט און געקלונגען דאָס געסל. אַ יונג האָט ערגזעץװוּ דערפּאַקט דעם שטאָט-גרעגער, װאָס וזענגט אױפֿן קלאָין פֿאַר דיער קאָזע, און האָט אָנגעהױבן צו גרעגערן. ייִדן באַלעגאָלעס האָבן אַרױסגענומען די שטורקאַצן פֿון די װעגן און חתן-כלה באַגלײט. רחל-לאה די מומע האָט זיך נגיט אַ מהותן אַ באַלעגאָלע בײ די הענט אָנגענומען און האָבן פֿאַר הױזן-כלה געטאַנצנן. און זזי בעמבע קל|אַןפ -צו, און די יונגען פֿײפֿן-צו, כאַפּן קױלן שנײ, קנעטן זײ פֿעסט און לאָזן אין די קעפּ. דער חתן פֿירט די כּלה. נאָטע זעט אױס אין זײן שבת-היטל, װי גאָר אַן אָרענטלעכער מענטש, נאָר די אױגן װינקען לאָבוסעװאַטע פֿון הינטער זיער חופּה אַרױס . . . די כּלה יענטע, אָנגעטאָן אין אסתּרלס שבתדיק קלײדעלע, װײנט אױפֿן קול. דער שטאָט-רב גײט צװישן די מחותּנים, באַלעגאָלעס, װאָס זײנען אין קאָרטענע כאַלאַטלעך, אין אױסגעשמיריטע שטװל און אין שװאַרצע שבתדיקע טוך-היט. דאָ און דאָרט שפּרינגט אַרױס אַ מחותּנתטע אין אַ ברײט קלײד מיט באַנדן, און מיט אַ שלײפֿעלע אױפֿן קאָפּ, פֿאר-

דאָסשטעטל

129

לײגט די הענט אױף די זײטן און, אָננעמנדיק אַ פֿאַרזאָרגטן מהותן בײ די באָקעס, טאַנצט זי מיט אים אױף אײן אָרט און זינגט

און װאָס איך האָב געװאָלט

האָב איך אױסגעפֿירט.

זאָל איך אַזױ לעבן,

זאָלן מײנע שונאים צעפּלאַצט װערן !

און יעקלס מיט די געשװאָלענע באַקן בעמבע באָמבלט צו : ביםבאָם ! בים-באָם !

נאָך דעם צװײטן צג איז אָנגעקומען פֿון אַ הינטער-געסל דער דריטער פֿון דער „חברה-תּהילים". די טראָמײטערס האָבן פֿאָרױס פֿאַר זײ אַ װעג אױסגעשאַלט אין שטעטל. װאָס איז ? צי איז משיח אין שטעטל געקומען ? אױף די פֿערד רײטן פֿאַרשטעלטע ייִדן. דאָרט רײט אַ טערק מיט אַ טלית אַרומגעבונדן אױפֿן קאָפּ, אַ מכשפֿה אין אַ קיטל רײט אױף אַ בעזים אין דער הױך, עס קומען אָנצולױפֿן װיקדע ברואים און פֿירן דעם שטאָט-באָק אין אַ קאַפּאָטע אָנגעטאָן. האָלאָװעשקעס אין סמאָלע געטונקען, אין פֿײער געצונדן און אין הימל געװאָרפֿן. שראָט אָן שטײנער געקלאַפּט, די קנאַקן גײען אין הימל אױף. צי װילן זײ יריחוט מױערן אײננעמען ? שװאַרצע מאַסן ייִדן, ימים שװאַרצע סאַמעטענע היט און קאַפּאָטעס, מיט די קינדער אױף די הענט, מיט ניגונים אױף די ליפּן, טאַנצן אַרום דעם בלינדן עקיבא, װעלכער האַלט דאָס קלײנע ספֿר-תּורהלע און האָפּצעט דערמיט בלינדערהײט : אנדזער ספֿר-תּורהלע ! אונדזער ספֿר-תּורהלע ! קײן װאַרים לעפֿל עסן האָט דער סגי-נהר קײנמאָל נישט געןקאַט, אױף אַ שטײן איז ער געשלאָפֿן, אין די הײזער געגאַנגען, אַ גראָשן צו אַ גראָשן צוגעלײגט, און אױף דער עלטער אַ ספֿר-תּורהלע זיך געלאָזט שרײבן, אַ ספֿר-תּורהלע, אַ קינד, אַ קדיש נאָך זיך. און ייִדן, די חברה-תּהילים, האָפּצען מיט אים און זינגען מיט אים „אונדזער ספֿר-תּורהלע, אונדזער ספֿר-תּורהלע !" אהרן-לײב דער שוסטער האָט די קאַפּאָטע פֿון זיך אַראָפֿגעװאָרפֿן, דעם פֿעלדשערס קאַפּעלושל זיך אָנגעטאָן, מיט פֿעדערן עס נאָן- באַפּוצט, געכאַפּט דאָס ספֿר-תּורהלע און אַ טענצל אין קאָן דערמיט געמאַכט. דער בלינדער עקיבא פּאַטשט מיט די הענט : זײן קינד, זײן יורש, זײן מצבה גאָױ אים. ער קושט עס. ייִדן מיט די קינדער אױף די הענט טאַנצן אַרום דעם ספֿר-תּורהלע, קושן עס, האַלדזן עס : אונדזער ספֿר-תּורהלע, אונדזער ספֿר-תּורהלע ! און די גלעקלעך קלינגען מיט, און די פֿײערלעך קנאַקן מיט, און די טראָמײטן שאַלן מיט, און די ייִדן מיט געזאַנג, מיט געװאַלדן, טאַנצן-צו, שפּרינגען-צו, און יונגען קנעטן קױלן שנײ און שיסן-צו און װאַליען-צו . . .

שלוםןוש

אױף דעם הױף פֿון דער שול, װעלכער איז געװען אַרומגערינגלט מיט אַ נידעריקן פּלױט פֿון שװאַרצע, האַלב-פֿאַרברענטע ברעטער, זײנען די דרײ חופּות אָנגעקומען. הינטער אַ װײסן צודעק שנײ, װעלכער האָט געגרײכט ביז צום פּלױט, איז די חורבה געלעגן צוגעדעקט. די באַשנײטע חורבה האָט געקוקט מיט איר װײסער קאָפּקע אױפֿן קאָפּ אין הימל אַרײן ; די לבנה האָט זי מיט ליכט באַגאָסן.

בײ דער חורבה האָבן זיך די דרײ חופּות אָפּגעשטעלט. די ניגונים פֿון די אַלע דרײ חופּות האָבן זיך נישט אױסגעמישט, נישט געשטימט אין אײנעם. יעדער ניגון פֿון יעדער כּלי איז זיך זײן באַזונדערן ױעג געגאַנגען, פֿאַר זיך, און האָט באַזונדער אָפּגעקלונגען. און עס האָט זיך געדאַכט, אַז די ניגונים האַלטן צװישן זיך מלחמה, אײן בּלי מיט דיער צװײטער. די אײדעלע, חסידישע פֿידלען, די באַלעגאָלישע בעמבע און די באַלעבאַטישע טראָמײטן האָבן זיך געקריגט, און אײנע האָט די אַנדענרע געװאָלט גובר זײן . . .

הינטער דער שטאָט איז די װעלט אַרום און אַרום אין װײסן גע!יוען באַדעקט. שטיל און רואיק איז געװען אַרום, װי אױף אַ גרױסן בית-עולם. אין דער לופֿטן איז װײט געהאַנגען אַ נישט-באַשטימטע װײסע כמאַרע, ואָס האָט צוזאַמענגעװעבט הימל און ערד. די לבנה האָט אײנע אַלײן אַרומגעשפּאַצירט אין דער װײסער, שטומער אומענדלעכקײט. אױפֿן װײסבאַשנײטן באַרג איז אַלץ נאָך געלעגן אױסגעשפּרײט דער בית-עולם, און צװישן זײנע מצבות, װאָס האָבן קױב פֿון הינטער דער װײסער זיעק אַרױסגעשטאַרט, האָט די לבנה אַרומגעשפּאַצירט און װוּ-נישט-װוּ און װען-נישט-װען אַ הױכע מצבה מיט ליכט באַגאָסן. הינטער דעם פּק'ױט פֿון בית-עולם איז דער שװאַרצער טײך גערונען, דער טײך, װאָס מען זאָגט װעגן אים אין שטעטל, אַז ער רינט פֿון משה רבנוס שטײן אַרױס, און װאָס זײן װאַסער איז אַ רפֿואה צו קראַנקע אױגן. נאָר דער נזײך אַלײן האָט זיך נישט געלאָזט צודעקן הינטער דעם װײסן צודעק. דאָ און דאָרט האָבן זיך אין זײן שװאַרץ װאַסער שטיקער שנײ קעגנאיבער ירער לבנה גענעצט, װאָס האָבן אױסגעזען װי װילדע ברואים, װי זײ זיצן אױף די אײער . . . װײט הינטערן בית-עולם האָט דער שװאַרצער טײך, אַ שװאַרצע רינע, אין דער װײסער אומענדלעכקײט זיך פֿאַרבלאָנדזשעט, און מען האָט נישט געװוּסט װוּ זײן סוף איז.

אײנער אַלײן, מיט דעב פּעקל אױף דער פּלײצע און מיטן שטעקן אין דער האַנט, איז דער װאַנדלער געגאַנגען איבערן װעג, װאָס פֿירט

דאָס שטעטל

פֿאַרבײ דעם בית-עולם. צװישן די הױכע, װײס-באַשנײטע טאָפּאָלן, װעלכע האָבן אין ליכט פֿון דער לבנה אױסגעזען װי װײסע עדות. דאָ איז אַלץ רואיק און שטיל געװען, געלעבט זײן טױט לעבן. אַלט-קאָזמער האָט פֿון דער װײטן פֿאַרנומען די ניגונים פֿון די פֿידלען, די צעריסענע טענער פֿון די געזאַנגען און דעם װײטן שאַלנדיקן עכאָ פֿון די טראָמײטן און פֿון דער בעמבע. נאָר דאָ האָבן זיך די ניגונים נישט געקריגט, נישט אײנער געװאָלט דעם צװײטן גובר זײן. שטיל און רואיק, װי פֿון אַ באַהאַלטענער װעלט, האָבן די טענער אַהער געבלאָנדזשעט, און האָבן זיך דאָ אין אײנעם אױסגעמישט, צוזאַמענגעקלונגען : יעדערער האָט געגעבן זײן טאָן אין ניגון, די חסידישע פֿידל, דער באַלעבאַטישער טראָמײט, די באַלעגאָלישע בעמבע, און עס איז אײן ניגון געװאָרן פֿון אײן שטעטל . . .

און דער װאַנדלער צוזאַמען מיט דעם ניגון האָבן זיך אין אײנעם מיט דער שװאַרצער װאַסער-רינע ערגעץ װײט אין דער װײסער אומענדלעכקײט פֿאַרבלאָנדזשעט . . .