– שאַט! – רופֿט זיך אָן אַ יִיד מיט קַײלעכיקע אױגן. װי בַײ אַן אָכּס, װאָס איז געזעסן די גאַנצע צ ַײט אין װינקל ב ַײם פֿענצטער און האָט גערעכערט און געהערט מעשׂיות פֿון גנבֿות, גזילות, עקספּראָפּרִיאַצִיעס. – אָט װעל איך אַײך דערצײלן אַ שײנס, אױך מיט אַ גנבֿה, װאָס האָט זיך פֿאַרלאָפֿן ב ַײ אונדז, און דװקא אין בית- מדרש האָט זיך דאָס געטראָפֿן, און נאָך יום-כּפּור דערצו! איר מעגט
דאָס האָרכן.
אונדזער שטעטל קאַסרילעװקע, – איך בין אַלײן אַ קאַסרילעװקער – איז אַ קלײן שטעטל און אַן אָרעמס. קײן גנבֿים איז ב ַײ אונדז נישטאָ. מען גנבֿהט נישט, ס'איז נישטאָ ב ַײ װעמען צו גנבֿהנען, און ס'איז נישטאָ װאָס צו גנבֿהנען, און אָן אַלעמען איז דאָך גלאַט אַ י ִיד קײן גנבֿ נישט. דאָס הײסט, אַ יִיד איז אַפֿילו יאָ אַ גנבֿ, נאָר נישט אַזאַ גנבֿ, װאָס זאָל קריכן דורך אַ פֿענצטער, אָדער גײן מיט אַ מעסער יענעם קױלען. דרײען, אױסדרײען, אַר ַײנדרײען, פֿאַרדרײען און אָפּדרײען יענעם דעם קאָפּ – דאָס מהכתּיתי: אָבער נישט קריכן יענעם אין קעשענע אַר ַײן, מע זאָל אים כאַפּן פֿאַר דער האַנט און מע זאָל אים נאָך דעם באַדאַרפֿן פֿירן מיט אַ געלער לאַטקע אױף דער פּלײצע – דאָס פּאַסט פֿאַר איװאַן זלאָדי, אָבער נישט פֿאַר קײן יִידן... שטעלט אַײך פֿאָר, האָט זיך בַײ אונדז אין קאַסרילעװקע געטראָפֿן אַ גנבֿה, און נאָך װאָסער אַ גנבֿה – אַכצן הונדערט קאַרבן
אין אײן קלאַפּ!
ויהי היום, טרעפֿט זיך אַ מעשׂה, עס קומט צו פֿאָרן צו אונדז אין שטאָט אַר ַײן אַן אורח, עפּעס אַ י ִיד אַ פּאָדראַטשיק פֿון דער ליטע, פּונקט אום ערבֿ יום-כּפּור פֿאַר מנחה, שטעלט זיך אָפּ, געװײנטלעך, אױף אַן אַכסניה, לײגט אָפּ דעם טלומיק און לאָסט זיך גײן גל ַײך אין שול אַר ַײן און טרעפֿט אין אַלטן בית-מדרש. געקומען אין בית-
מדרש צו מנחה, טרעפֿט ער די גבאים ב ַײ דער שיסל. – "שלום עליכם!" – "עליכם שלום." – "פֿון װאַנען איז אַ יִיד?" – "פֿון דער ליטע." – "מה שמכם?" – "װאָס איז א ַײער באָבעס דאגה?" – "איר זענט דאָך געקומען אין אַ שול." – "װוּהין דען זאָל איך גײן?" – "װילט איר מסתּמא ב ַײ אונדז דאַװנען?" – "אַ ברירה האָב איך? װאָס דען זאָל איך טאָן?" – "גיט-זשע עפּעס אין שיסל אַר ַײן." –
"װאָס דען, אומזיסט װעל איך דאַװנען?"
קיצור-הדבר, אונדזער אורח נעמט אַרױס דר ַײ זילבערנע קאַרבען און גיט אין דער שיסל אַר ַײן, און אַ חוץ דעם – אינעם חזנס טעלער אַ קאַרב, דעם רב אַ קאַרב, אױף דער תּלמוד-תּורה אַ קאַרב, אין צדקה-טעלער אַ חצי פֿױגל, אַ חוץ װאָס ער האָט צעטײלט די אָרעמע ל ַײט, װאָס ב ַײ דער טיר, – זײ זענען פֿאַראַן ב ַײ אונדז, קײן ע ִין-הרע, אַזױ פֿיל, אַז מע זאָל זיך װעלן צולאָזן צו זײ, באַדאַרף מען צעטײלן
רױטשילדס פֿאַרמעגן.
דערזען אַזאַ מין אורח, האָט מען דאָך אים מסתּמא אָפּגעטראָטן אַ שטאָט סאַמע אין מזרח-װאַנט. א ַײ, װוּ האָט מען גענומען אַ שטאָט, אַז אַלע שטעט זענען פֿאַרנומען? איז קײן קשיא נישט. למאי װוּ נעמט זיך אַן אָרט, אַז סע מאַכט זיך אַ שמחה, אַ חתונה, אָדער אַ ברית, אַלע זיצן שױן אַרום טיש, פּלוצעם װערט אַ גערידער – װאָס איז? דער נגיד איז געקומען! קװעטשט מען זיך אַזױ לאַנג, ביז מע מאַכט אַן אָרט פֿונעם נגידס װעגן. קװעטשן זיך איז אַ י ִידישע זאַך:
אַז קײנער קװעטשט זײ נישט, קװעטשן זײ זיך אַלײן...
דער יִיד מיט די קַײלעכיקע אױגן שטעלט זיך אָפּ, באַטראַכט דעם עולם, װאָס פֿאַר אַן א ַײנדרוק עס האָט געמאַכט אױף אונדז ז ַײן װיץ, און דערצײלט װ ַײטער.
– קיצור-הדבר, אונדזער אורח האָט זיך באַזעצט אױבן-אָן און האָט געבעטן ב ַײם שמשׂ אַ שטענדער. אָנגעבױגן זיך איבערן שטענדער, האָט זיך אונדזער אורח צו כּל-נדרי אָנגעטאָן אין טלית און אין קיטל און האָט זיך אַװעקגעשטעלט דאַװנען, האָט ער געדאַװנט, די גאַנצע צַײט געשטאַנען אױף די פֿיס, זיך נישט צוגעזעצט – פֿון צולײגן זיך שמועסט מען נישט! – ער איז נישט אָפּגעטראָטן פֿונעם שטענדער אױף קײן מינוט. דער ליטװאַק, ס ַײדן דעמאָלט, װען מע
האָט באַדאַרפֿט זיך שטעלן שמונה-עשׂרה אָדער פֿאַלן כורעִים... אָפּפֿאַסטן אַזאַ טאָג און אױסשטײן אױף די פֿיס, זיך נישט צוזעצן אפֿילו – דאָס קאָן נאָר אַ ליטװאַק!... ערשט נאָכן לעצטן בלאָז, אַז ס'איז געקומען צום װאָכעדיקן מעריבֿ, און חִיִים-חנא דער מלמד )דער מעריב קומט חִיִים-חנא דעם מלמד פֿון קדמונים( האָט זיך אָנגעהױבן ציקלען: "המערי-אי-אי-ב ערבים!" – פּלוצעם הערט זיך אַ געשרײ: "גװאַלד! גװאַלד! גװאַלד!"... מע טוט אַ קוק – דער אורח ליגט אױף דער ערד און חלשט. מע גיסט אים אָפּ מיט װאַסער, מע מינטערט אים אָפּ – ער חלשט װ ַײטער. װאָס איז די מעשׂה? ער האָט געהאַט מיט זיך, דער ליטװאַק הײסט דאָס, אַכצנהונדערט קאַרבן, האָט ער מורא געהאַט, זאָגט ער, זײ איבערצולאָזן אױף דער אַכסניה – אַ װערטעלע אױסצורעדן אַכצנהונדערט קאַרבן! װעמען פֿאַרטרױט מען אַזאַ מטמון מיט געלט אין אַ פֿרעמדער שטאָט? האַלטן זײ ב ַײ זיך אין קעשענע אַם יום-כּפּור איז עפּעס אױך נישט קײן פּלאַן. האָט ער זיך מישבֿ געװען, זאָגט ער, און האָט זײ אַרַײנגערוקט שטילערהײט אין שטענדער אַרַײן – אַ ליטװאַק קאָן! אַצינד פֿאַרשטײט איר שױן, פֿאַר װאָס ער איז נישט אָפּגעטראָטן פֿונעם שטענדער אױף קײן מינוט? ... נאָר בשעת שמונה-עשרה שטײן אָדער בעת כורעים פֿאַלן האָט, אַ פּנים, דאָס געלט עמעצער
אַרױסגעלקחענט.
קיצור-הדבר, ער גװאַלדעװעט, ער װײנט, ער לײגט א ַײן די װעלט: װאָס װעט ער איצטער טאָן אָן געלט? ס'איז, זאָגט ער, פֿרעמד געלט, ס'איז נישט ז ַײנס, ער איז נאָר אַ משולח פֿון אַ קאַנטאָר, אַ י ִיד אַן אָרעמאַן, זאָגט ער. און אַ מטופּל מיט קינדער, – עס קומט דאָך אים איצטער, זאָגט ער, נאָר נעמען און אַרַײנװאַרפֿן זיך אין װאַסער אַר ַײן, אָדער אױפֿהענגען זיך, זאָגט ער, אָט דאָ אין שול פֿאַר אַלעמען
אין די אױגן!! ...
דערהערט אַזעלכע דבורים איז דער גאַנצער עולם געבליבן שטײן װי געלײמט, גאָר פֿאַרגעסן, אַז ס'איז נאָך אַ תענית און מען באַדאַרף גײן אַהײם גיכער זיך אָפּפֿאַסטן. ס'איז אונדז געװען אַ בזיון פֿאַרן אורח, אַ חרפּה, אַ בושה פֿאַר זיך אַלײן: אַזאַ גנבֿה, אַכצנהונדערט קאַרבן! און װוּ? אין בית-מדרש, אינעם אַלטן קאַסרילעװקער בית- מדרש! און װען? יום כּפּור! אַזאַ מעשׂה איז ניט געהערט געװאָרן אין
דער װעלט!
– שמש! פֿאַרשליסט די טיר! – אַזױ האָט געגעבן אַ באַפֿעל אונדזער רבֿ. מיר האָבן אונדזער אײגענעם אַ רבֿ, הײסט ער רב יוזיפֿיל, אַן אמתער, אַן ערלעכער י ִיד, אַ כּשרער, אַפֿילו נישט אַזאַ איבערגעשפּיצטער, נאָר אַ מזג-טובֿ, אַ מענטש אָן אַ גאַל. ער האָט אין זיך אַ מאָל אַזעלכע א ַײנפֿאַלן, װאָס איר װעט דערױף קײן מאָל נישט פֿאַלן, איר זאָלט זַײן מיט אַכצן קעפּ! פֿאַרשלאָסן די טיר פֿונעם בית-מדרש, רופֿט זיך אָן רב יוזיפֿיל דער רבֿ צום גאַנצן עולם, און אַלײן איז ער בלאַס, װי די װאַנט, די הענט ציטערן אים און די
אױגן ברענען:
– שמעו נאַ, רבותים, הערט צו, יִידן, ס'איז אַ מיאוסע מעשׂה! אַזאַ מעשׂה איז נאָך נישט געהערט געװאָרן זינט די װעלט שטײט, אַז ב ַײ אונדז אין קאַסרילעװקע, זאָל זיך געפֿינען אַזאַ בעל-עבֿירהניק אַזאַ פּושע-ישׂראל, װאָס זאָל האָבן אַ פּאָטעפֿאַלנעסט צונעמען בַײ אַ פֿרעמדן מענטשן, נעבעך אַ טאַטע און קינדער, אַזאַ אוצר מיט געלט, און װען? אין אַזאַ הײליקן טאָג, װי יום-כּפּור, און אפֿשר נאָך צו נעילה – אַזאַ מעשׂה איז דאָך נישט געהערט געװאָרן זינט די װעלט שטײט! סע גלױבט זיך מיר גאָרנישט, אַז ס'קאָן געמאָלט ז ַײן אַזאַ זאַך, סע קאָן נישט ז ַײן בשום עניו ואופֿן! און אפֿשר, אַ קשיא אױף אַ מעשׂה, יִידן זענען נעבעך זשעדנע אַ קערבל, ובפֿרט אַזאַ אַן אוצר, אַכצנהונדערט קאַרבן, דער יצר-הרע רחמנא לצלן איז גענוג גרױס, טאָמער איז עמעצער פֿון אונדז געשטרױכלט געװאָרן, באַשערט געװען עמעצן נעבעך אַן אומגליק, טאָן אַזאַ אַן עבֿירה אין אַזאַ טאָג, באַדאַרפֿן מיר זען די זאַך חוקר ודורש ז ַײן, דערגרונטעװען זיך ביזן שורש. הימל און ערד האָבן געשװױרען, אַז דער אמת מוז אַרױף װי בױמל אױפֿן װאַסער. על כּן, זאָגט ער, באַדאַרפֿן מיר זיך באַזוכן אײנס דאָס אַנדערע, באַזוכן, באַטאַפּן, טרײסלען אַלע קעשענעס, פֿונעם ערשטן בעל-הבית, זאָגט ער, ביזן שמשׂ, נישט דורכלאָזן
קײנעם נישט. נאַט, י ִידן, טרײסלט מיך!
אַזױ האָט זיך אָפּגעזאָגט אונדזער רבֿ, רב יוזיפֿיל, און האָט זיך דער ערשטער צעגאַרטלט די קאַפּאָטע און איבערגעקערט אַלע קעשענעס אױף דער לינקער ז ַײט. און, אױף אים קוקנדיק, האָבן אַלע בעלי- הבתּים זיך צעגאַרטלט און אױסגעקערט די קעשענעס, און מע האָט גענומען באַזוכן און באַטאַפּן און טרײסלען אײנס דאָס אַנדערע, אַזױ לאַנג, אַזױ ברײט, ביז ס'איז געקומען צו לײזער-יוסלן, איז ער
געװאָרן אַלערלײ געשטאַלטן און האָט אָנגעהױבן טענהען, ערשטנס, אַז דער אורח איז אַ שװינדלער. ס'איז אַ מאַניפֿאָרגע פֿון אַ ליטװאַק, מע האָט ב ַײ אים קײנער קײן געלט נישט געגנבֿעט, שקר-וכזבֿ, – איר
זעט נישט, אַז ס'איז אַ געמאַכטע זאַך?...
האָט דער עולם אָנגעהױבן נאָך: סט ַײטש, בעלי-הבתּים האָבן זיך געלאָזט באַזוכן, פֿאַר װאָס זאָל מען לײזער-יוסלען אױסמַײדן? נישטאָ קײן מיוחסים? "באַזוכן! באַזוכן!" – האָט געשריגן דער
גאַנצער עולם.
לײזער-יוסל האָט דערזען, אַז ס'איז שלעכט, האָט ער אָנגעהױבן בעטן זיך רחמים, מיט טרערן אױף די אױגן, מע זאָל אים נישט באַזוכן. ער האָט זיך געשװאָרן מיט כּל השבֿועות, ער זאָל אַזױ רײן ז ַײן פֿון שלעכטס, װי ער איז רײן פֿון דער גנבֿה. נאָר װאָס דען? ס'איז אים אַ בזיון, זאָגט ער, ער בעט מע זאָל רחמנות האָבן אױף ז ַײנע יונגע יאָרן און מע זאָל אים נישט אָנטאָן דעם בזיון, מע זאָל אים נישט באַזוכן. "טוט מיר, זאָגט ער, װאָס איר װילט, נאָר טרײסלען זאָלט איר מיך נישט!" װי געפֿעלט א ַײך אַזאַ ימח-שמוניק? װי מײנט
איר, אַ שטײגער, מע האָט אים עפּעס געהערט? געלײגט כּבֿוד?...
נאָר שאַט! איך האָב א ַײך גאָר פֿאַרגעסן דערצײלן װער איז דער לײזער-יוסל. דער דאָזיקער לײזער-יוסל איז אַלײן נישט קײן קאַסרילעװקער. ער איז גאָר אַלײן פֿון אַלדי שװאַרצע יאָר, נאָר ער שטײט א ַײן ב ַײ אונדז אין קאַסרילעװקע פֿאַר אַן אײדעם. דאָס האָט אים אונדזער נגיד אױסגעקראַצט פֿון ערגעץ. זיך באַרימט, אַז ער האָט דערטאַפּט אַן אַבֿן-טובֿ, געהאַנדלט אַ מציאה פֿאַר זַײן טאָכטער, טױזנט בלאַט גמרא אױף אױסנװײניק און אַ בעל-תּנך, און אַ בעל-לשון-קודש, און אַ בעל-חשבֿון, תּשבֿורת, מיט אַלגעברע, און אַ כּתב-רבאַ, הכּלל מיט אַלע זיבעצן מעלות! געבראַכט צו פֿירן די צאַצקע, איז מען געגאַנגען קוקן אױף חדושים: װאָס האָט דאָ דער נגיד א ַײנגעהאַנדלט פֿאַר אַ מציאה. מילא, אַזױ אַ קוק טאָן אױף אים, איז גאָרנישט, אַ יונגערמאַן, אַ זכר, נישט קײן מיאוסער יונגערמאַן, נאָר די נאָז אַ ביסל צו אַ לאַנגלעכע, אױגן ברענענדיקע, װי צװײ קױל פַֿײער, און אַ מױל – פּעך און שװעבל! מע האָט זיך גענומען מיט אים פֿאַרהערן אַ בלאַט גמרא, אַ קאַפּיטל פּסוק, אַ שטיקל רמבם, דאָס, יענץ – אש להבֿה! ער איז קלאָר, דער הונט,
אומעטום, װי אַ גוי אין אַשרי, װוּ מע טוט אים אַ כאַפּ, איז ער אין דער הײם! רב יוזיפֿיל אַלײן האָט אױף אים געזאָגט, אַז ער מעג ז ַײן אַ רבֿ בכּל תּפֿוצות ישראל... און פֿון די אַלע ה ַײנטיקע זאַכן שמועסט מען נישט. איר קאָנט פֿאַרשטײן, ב ַײ אונדז איז פֿאַראַן אײנער אַ גאַנצער חקרן, ז ַײדל רב שעיהס, אַ רעכטער משוגענער, איז ער אַ הונט אַקעגן לײזער יוסלען! ה ַײנט ז ַײן שפּילן אין שאַך פֿאַרמאָגט
נישט די גאַנצע װעלט! אַז מע שמועסט אַ געראָטענער!
אודאי האָט די שטאָט מקנא געװען אונדזער נגיד אױף אַזאַ תּכשיט, כאָטש אפֿילו דער עולם האָט געשמועסט, אַז דער תּכשיט איז געכאַפּט אױף דער מעשׂה. דהִיִינו? ס'איז נישט געפֿעלן דער עולם, װאָס ער איז צו קלוג )װאָס צו – איז איבעריק( און איז צו פֿיל אַן עניו בַײ זיך, אַ גוטער ברודער מיט עטלעכן באַזונדער, זאַפּאַני- בראַטאַ מיטן קלענסטן פֿונעם קלענסטן, עס מעג ז ַײן אַ בחור, עס מעג זַײן אַ מײדל, עס מעג זַײן אַן אשת-איש... הַײנט איז נישט געפֿעלן דאָס אַרומגײן ז ַײנס – פֿאַרטראַכט, קומט אין שול אַר ַײן שפּעטער פֿון אַלעמען, טוט אָן דעם טלית און קוקט אין "באר-מים- ח ִי ִים", אָדער אין "אבן-עזרא' אַר ַײן, די יאַרמולקע פֿון יענער ז ַײט, און דאַװנען נישט אַ לעק! מע זאָל עפּעס זען אױף אים שלעכטס האָט מען נישט געזען גאָר נישט, נאָר געמורמלט האָט מען, אַז קײן גרױסער ירא-שמים איז ער נישט – אַ מענטש מיט אַלע מעלות קאָן
נישט ז ַײן!
כּך הוה. אַז ס'איז געקומען צו לײזער-יוסלען און מע האָט זיך גענומען צום בחור, װאָס איז די מעשׂה, װאָס ער לאָזט זיך נישט באַזוכן – דאָס איז דאָך שױן אַ סימן, אַז דאָס געלט איז ב ַײ אים! מאַכט ער: לאָז מען אים געבן אַ שבֿועה דאורייתא, לאָז מען אים שנ ַײדן, בראָקן, בראָטן, ברענען, אַבי נישט טרײסלען די קעשענעס! דאָ איז שױן אונדזער רבֿ רב יוזיפֿיל, כאָטש ער איז אַ מענטש אָן אַ
גאַל, אױך אַרױס פֿון די כּלים און האָט זיך צעשריגן אױף אים:
דו אַזעלכער און אַזעלכער! ביסט דאָך װערט, מע זאָל דיך װײס איך װאָס! סט ַײטש, דו זעסט, סע צאַפּט זיך י ִידן בלוט, אַלע זענען מוחל אױפֿן בזיון און לאָזן זיך באַזוכן, װילסטו ז ַײן אַ יוצא מן הכּלל?! ממה-נפֿשך, אָדער ז ַײ זיך מודה און געב-אָפּ דאָס געלט, אָדער װ ַײז
די קעשענע! דו שפּילסט זיך מיט, קײן עִין-הרע, אַן עדה יִידן? מע װעט דאָך דיר דאָ איך װײס אַלײן נישט װאָס!
קיצור-הדבר, דער עולם האָט אים גענומען, דעם שײנעם בחור, מע האָט אים אַנידערגעלײגט מיט גװאַלד און מע האָט אים גענומען באַזוכן און באַטאַפּן, טרײסלען אַלע קעשענעס, און מע האָט ב ַײ אים אױסגעטרײסלט... אַנו, טרעפֿט װאָס? אָפּגעגריזשעטע בײנער פֿון אַ פֿערטל עוף און אַ פּאָר טוץ נאָך גאָר פֿרישע קערלעך פֿון נאָר- װאָס אױפֿגעגעסענע פֿלױמען! איר פֿאַרשטײט, װאָס פֿאַר אַ חן דאָס האָט געהאַט, אַז מע האָט אױסגעטרײסלט ב ַײ אונדזער תּכשיט דעם דאָזיקן אוצר? ... איר פֿאַרשטײט, װאָס פֿאַר אַ פּנים ער האָט געהאַט, און דער שװער זַײנער, דער נגיד, און דער רבֿ נעבעך?... אונדזער רב יוזיפֿיל האָט זיך פֿאַר בזיון אָפּגעקערט אין אַ ז ַײט, נישט געקאָנט קוקן גל ַײך אין די אױגן אַר ַײן. און אַז דער עולם איז נאָך דעם געגאַנגען פֿון בית-מדרש אַהײם אָפּפֿאַסטן זיך, האָט מען נישט אױפֿגעהערט צו דערצײלן פֿונעם אוצר, װאָס מע האָט אױסגעטרײסלט ב ַײם תּכשיט און מע האָט זיך געקאַטשעט פֿאַר געלעכטער! נאָר אײן רב יוזיפֿיל איז געגאַנגען אײנער אַלײן, אַראָפּגעלאָזט דעם קאָפּ, פֿאַרזאָרגט און פֿאַרצרהט, נישט געקאָנט קוקן קײנעם אין די אױגן אַרַײן, גלַײך װי מע װאָלט דאָס
אױסגעטרײסלט ב ַײ אים אַלײן...
דער יִיד האָט, װַײזט אױס, געענדיקט זַײן געשיכטע, װאָרעם ער האָט זיך גענומען צוריק צום רײכערן.
– נו, און דאָס געלט? – האָבן מיר אים אַ פֿרעג געגעבן אַלע אין אײן קול.
– װאָסער געלט? – מאַכט צו אונדז דער י ִיד תּמעװאַטע און בלאָזט דעם רױך.
– װאָס הײסט װאָסער געלט? די אַכצנהונדערט... – אַ-אַ-אַ? – ציט ער אױס. – די אַכצנהונדערט? פֿאַרפֿאַלן. – פֿאַרפֿאַלן?
–פֿאַר–פֿאַ–לן!!!