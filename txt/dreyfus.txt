איך װײס ניט, אױב די מעשׂה פֿון דרײפֿוסן האָט נאָך ערגעץ אָנגעמאַכט אַזאַ רעש, װי אין כּתרילעװקע.
אין פּאַריז, זאָגט מען, האָט דאָס אױך געקאָכט, װי אין אַ קעסל. גאַזעטן האָבן געשריבן, גענעראַלן האָבן זיך געשאָסן, און װ ַײסע- חברהניקעס זענען אַרומגעלאָפֿן איבער די גאַסן, װי משוגעים, געװאָרפֿן היטלען און געאַרבעט מעשׂים. דער האָט געשריגן: "װיװ דרײפֿוס!" און דער האָט געשריגן: "װיװ עסטערהאַזי!" און יִידן האָט מען דערװַײל געשמירט, געמאַכט מיט דער בלאָטע, װי געװײנטלעך ... נאָר אַזױ פֿיל עגמת-נפֿש מיט אַזױ פֿיל יסורים און בזיונות, װי כּתרילעװקע האָט דערפֿון געהאַט – דאָס װעט פּאַריז
ניט האָבן ביז משיח װעט קומען.
פֿון װאַנען איז מען אין כּתרילעװקע געװאָר געװאָרן פֿון דרײפֿוסן – דאָס זאָלט איר ניט פֿרעגן. װאָרעם למאַי װײסט מען דאָרטן פֿון דער מלחמה, װאָס די ענגלענדער האָבן געפֿירט מיט די בױרן? פֿון װאַנען װײסן זײ װאָס אין קיט ַײ טוט זיך? װאָס פֿאַר אַ מחותּן איז כּתרילעװקע מיט קיט ַײ? די גרױסע מסחרים, װאָס זײ פֿירן מיט דער װעלט? טײ באַקומען זײ פֿון װיסאָצקין פֿון מאָסקװע, און דאָס געלע זומערשטאָף, װאָס מען רופֿט דאָס "טשע-שון-טשאַ", טראָגט מען נישט אין כּתרילעװקע. נישט פֿאַר זײער בַײטל. דאַנקען גאָט, אַז מען קען טראָגן זומער אַ נאַקידקע כאָטש פֿון פּאַרוסינע! אַניט, האָט מען אַ ברירה גײן אַזױ, דאָס הײסט, מחילה, אין תּחתּונים און פֿון אױבן אַ ציצענעם אַרבע-כּנפֿות, און מע שװיצט פֿון דעסט װעגן גאַנץ געשמאַק, אַבי ס'איז נאָר אַ
הײסן זומער.
בלַײבט דאָך אַלץ די אײגענע קשיא: פֿון װאַנען האָט פֿאָרט כּתרילעװקע אָנגעשמעקט די מעשׂה פֿון דרײפֿוסן?
1
פֿון ז ַײדלען.
ז ַײדל ר' שעיהס איז דער אײנציקער אין שטאָט װאָס שר ַײבט אױס דעם צפֿירה און אַלע נַײעס, װאָס טוט זיך אָפּ אױף דער װעלט, װערט מען געװאָר פֿון אים, דאָס הײסט, ניט פֿון אים, נאָר דורך אים. ער לײענט זײ, און זײ פֿאַרטַײטשן: ער דערצײלט, און זײ לערנען דעם פּשט: ער זאָגט װאָס סע שטײט, און זײ דרינגען אָפֿט
פֿאַרקערט, װאָרעם זײ פֿאַרשטײען בעסער.
ויהי היום, איז געקומען ז ַײדל ר' ש ַײעס אין בית-מדרש אַר ַײן און דערצײלט אַ מעשׂה, אַז אין פּאַריז האָט מען געמישפּט אַ יִידישן קאַפּיטאַן, אײנער אַ דרײפֿוס, דערפֿאַר, װאָס ער האָט אַרױסגעגעבן נײטיקע פּאַפּירן פֿון דער מלוכה. איז דאָס אין אײן אױער אַר ַײן, פֿונעם אַנדערן אַרױס. אײנער האָט זיך אַ זאָג געטאָן
פֿאַרב ַײגײענדיק: װאָס טוט ניט אַ יִיד צוליב פּרנסה? דער אַנדערער האָט געהאַט אַ נקמה: אַ מצװה! לאָז אַ יִידעלע ניט קריכן אױבן אָן און זיך ניט מישן
צװישן קיסרים!
שפּעטער, אַז זַײדל איז געקומען און האָט דערצײלט אַ נַײע מעשׂה, אַז די גאַנצע געשיכטע איז גאָר געװען אַ בילבול, אַז דער יִידישער קאַפּיטאַן, דער דרײפֿוס, װאָס מע האָט אים פֿאַרשיקט, איז גאָט די נשמה שולדיק, ס'איז גאָר אַ גאַנצע אינטריגע פֿון עטלעכע גענעראַלן, װאָס האָבן זיך עפּעס צעאַמפּערט – דעמאָלט האָט זיך שױן דאָס שטעטל אַ ביסל פֿאַראינטערעסירט, און דרײפֿוס איז געװאָרן אַ כּתרילעװקער. װוּ צװײ איז ער געװען אַ
דריטער. – געהערט? – געהערט. – פֿאַרשיקט אױף אײביק.
2
– "װעטשני פּאָסעלעניע". – אומזיסט-אומנישט! – אַ בילבול!
נאָך שפּעטער, אַז ז ַײדל איז געקומען און האָט דערצײלט אַז ס'איז גאָר אַ סבֿרא, אַז דער מישפּט זאָל נאָך אַ מאָל געמישפּט װערן, אַז עס האָבן זיך געפֿונען גוטע מענטשן אַזעלכע, װאָס נעמען זיך אונטער באַװַײזן דער װעלט, אַז ס'איז גאָר געװען אַ טעות די גאַנצע מעשׂה, – האָט כּתרילעװקע אָנגעהױבן זיך װיגן גאָר אױף אַן אַנדער אױפֿן. ערשטנס, איז דאָך דרײפֿוס "אונדזערער"; און, צװײטנס, װי קומט דאָס, אַז דאָרטן אין פּאַריז זאָל פֿאָרקומען אַזאַ פּאַסקודנע מעשׂה? פֿע, עפּעס זײער ניט שײן פֿאַר די "פֿראַנצעהױזנדיקע"... עס איז אַװעקגעגאַנגען אַ שפּאַרעניש און אַ װעטעניש: דער האָט געזאָגט, אַז דער משפּט װעט נאָך אַ מאָל געמישפּט װערן, און דער האָט געדרונגען אַז נײן: אין אַחר מעשׂה
בית-דין כלום – אָפּגעמישפּט איז פֿאַרפֿאַלן ...
װאָס װ ַײטער-װ ַײטער האָט מען אױפֿגעהערט צו װאַרטן ביז ז ַײדל װעט זיך אַ מאָל אױסקראַצן צו קומען אין בית-מדרש אַרַײן דערצײלן נ ַײעס פֿונעם קאַפּיטאַן דרײפֿוס; מע האָט אָנגעהױבן גײן צו אים אַהײם. מע האָט נישט געהאַט מער קײן געדולד גײן צו אים אַהײם, און מע האָט אָנגעהױבן גײן מיט אים גל ַײך אױף דער פּאָסט אָפּנעמען דאָס בלאַט, און דאָרטן טאַקע דאָס איבערלײענען נאָך אַ מאָל און נאָך אַ מאָל, שרַײען, פּילדערן, שפּאַרן זיך און רעדן אַלע אין אײנעם, װי געװײנטלעך. ניט אײן מאָל האָט זײ דער אָדון דער פּאָסטמ ַײסטער געגעבן אָנצוהערענישן, זײער אײדל אַפֿילו, אַז אַ פּאָסט איז ניט קײן שול,
להבדיל׃
טוט נע זשידיװסקאַ שקאָלאַ, זשידי פּאַרחאַטיע, טוט נע קאַהאַל שאַכערמאַכערי!...
זײ האָבן אים אָבער געהערט, װי המן דעם גראַגער: ער האָט זײ געזידלט, און זײ האָבן געלײענט דעם צפֿירה און גערעדט פֿון דרײפֿוסן.
3
און נישט נאָר פֿון דרײפֿוסן אַלײן האָט מען גערעדט אין כּתרילעװקע. עס איז צוגעקומען אַלע מאָל אַ פֿרישער פּאַרשױן: פֿרִיער "עסטערהאַזי", נאָך דעם "פּיקערט", נאָך דעם גענעראַל "מערסי", "פּעלי" , "גאָנזי" , און דערבַײ איז געזאָגט געװאָרן אַ המצאה, אַז ב ַײ די "פֿראַנצעהױזנדיקע", װי באַלד אַ נאָמען פֿון אַ גענעראַל, אַזױ מוז זיך אױסלאָזן מיט אַ "אי". האָט אײנער
געפֿרעגט אַ װידעראַנאַנד: – נו, און מיט בודעפֿערען װאָס װעסטו טון? – הערסטו? האָט ער טאַקע געהאַט אַ מפּלה. – כּן יאַבֿדו!
צװײ פּאַרשױנען זענען געװען אין כּתרילעװקע, װאָס די גאַנצע שטאָט האָט זײ ליב געקריגן, אױסגעגאַנגען נאָך זײערע טריט. דאָס זענען געװען "עמיל זאָל" און "לאַמבאָרי". פֿאַר "עמיל זאָלען" װאָלט זיך יעדער אײנציקער ַמפֿקיר געװען. אַ װערטעלע אױסצורעדן – "עמיל זאָל"! אַז עמיל זאָל װאָלט קומען, למשל, קײן כּתרילעװקע, װאָלט די גאַנצע שטאָט אים אַרױסגעקומען
אַקעגן מיט אַ ברוך-הבא, אױף די הענד װאָלט מען אים געטראָגן. װאָס זאָגט איר אױף ז ַײנע בריװלעך? פּערל! דימענטן! באַרליאַנטן!
אױך פֿון "לאַמבאָרין" האָט מען געהאַלטן אַן עולם ומלואו. דער עולם האָט געקװעלט, נתפּעל געװאָרן און געלעקט די פֿינגער פֿון זַײנע דרשות. כאָטש האָרכן האָט אים אין כּתרילעװקע קײנער נישט געהאָרכט, נאָר מע האָט פֿאַרשטאַנען מיטן שׂכל, אַז ער
באַדאַרפֿט קאָנען רעדן.
איך װײס נישט, אױב דרײפֿוסעס משפּחה אין פּאַריז האָבן אַזױ אַרױסגעקוקט אױף דרײפֿוסן, ער זאָל קומען פֿונעם שײנעם אינדזל, װי עס האָבן אַרױסגעקוקט דערױף די כּתרילעװקער יִידן. מע קאָן זאָגן, אַז זײ זענען געפֿאָרן גל ַײך מיט דרײפֿוסן אַזש פֿון דאָרטן אױפֿן ים, ממש געפֿילט װי זײ שװימען: אָט-אָט הײבט זיך אױף אַ שטורעמװינד און געשמַײסט דעם ים אױף אַלע זַײטן, די
4
כװאַליעס פּליושקען און װאַרפֿן דאָס שיף, װי אַ שפּענדל, אַרױף און אַראָפּ, אַרױף און אַראָפּ.
– רבונו של עולם! – האָבן זײ מתפּלל געװען ב ַײ זיך אין האַרצן. – זאָלסט אים כאָטש ברענגען בשלום אַהין, װוּ דער משפּט באַדאַרף ז ַײן! זאָלסט כאָטש עפֿענען די אױגן פֿון די ריכטער און קלאָר מאַכן זײערע מוחות, זײ זאָלן געפֿינען דעם שולדיקן, און די
גאַנצע װעלט זאָל אַרױסזען אונדזער גערעכטיקײט, אָמן סלה! ...
דעם טאָג, װאָס ס'איז אָנגעקומען די גוטע בשׂורה , אַז דרײפֿוס איז שױן דאָ, איז אין כּתרילעװקע געװען אַ יום-טובֿ. זײ זאָלן זיך נישט שעמען, װאָלטן זײ פֿאַרשלאָסן די קלײטן.
– געהערט? – אַ דאַנק השם יתברך!
– כ'װאָלט אַ בעלן געװען זען, װי אַזױ איז געװען דאָס ערשטע באַגעגעניש מיטן װ ַײב?
– און איך װאָלט אַ בעלן געװען אָנקוקן בשעת-מעשׂה די קינדערלעך, אַז מע האָט זײ געזאָגט: דער טאַטע איז געקומען.
װ ַײבער, װאָס זענען בשעת-מעשׂה געזעסן, האָבן באַהאַלטן די פּנימער אין די פֿאַרטעכער, כּלומרשט געשנַײצט די נעזער, מע זאָל נישט זען, אַז זײ װײנען. װי כּתרילעװקע איז אַן אָרעם שטעטל, װאָלט יעדער אָפּגעריסן דאָס לעצטע פֿונעם לעצטן און
װאָלט זיך דורכגעפֿאָרן אַהין, אַ קוק טון כאָטש פֿון דער װ ַײטנס.
אַז דער משפּט האָט זיך אָנגעהױבן, איז געװאָרן אַ קאָכעניש, גאָט זאָל שומר-וַמציל זַײן. נישט נאָר דאָס בלאַט זַײדלס האָט מען צעריסן אױף שטיקלעך. מע האָט זיך געװאָרגן מיטן עסן, מען איז ניט געשלאָפֿן קײן נעכט. מע װאָלט שױן גערן דערלעבן מאָרגן,
מאָרגן – איבער מאָרגן, און אַזױ אַלע טאָג.
מיט אַ מאָל איז געװאָרן אַ מהומה אין שטאָט, אַ טומל, אַ געשרײ, אַ געפּילדער, – חושך! חושך! דאָס איז געװען דעמאָלט, װען מע
5
האָט געשאָסן אױף אַדװאָקאַט לאַמבאָרי. די כּתרילעװקער האָבן א ַײנגעלײגט די װעלט.
– פֿאַר װאָס? פֿאַר װען? אַזאַ רציחה! אומזיסט-אומנישט! ערגער װי אין סדום!
דער דאָזיקער שאָס האָט זײ דעם קאָפּ אַראָפּגענומען. די דאָזיקע קױל האָט זײ געטראָפֿן גל ַײך אין האַרצן אַר ַײן. גל ַײך װי ער האָט געשאָסן אױף כּתרילעװקע.
– רבונו של עולם! – האָבן זײ מתפּלל געװען ב ַײ זיך אין האַרצן. – באַװ ַײז ד ַײנע װוּנדער, דו קאָנסט דאָך, אַז דו װילסט, טו אַ נס, לאַמבאָרי זאָל כאָטש בל ַײבן לעבן.
און גאָט ברוך-הוא האָט אַ נס געטאָן, ער איז געבליבן לעבן. *
אַז ס'איז געקומען צום לעצטן טאָג פֿונעם משפּט, האָט דאָס מיט די כּתרילעװקער געװאָרפֿן װי אַ קדחת. זײ װאָלטן אַ בעלן געװען אַנטשלאָפֿן װערן אױף אַ גאַנץ מעת-לעת און אױפֿכאַפּן זיך דעמאָלט, װען דרײפֿוס װעט, אם-ירצה-השם, שױן ז ַײן פֿר ַײ. נאָר, װי אױף צו להכעיס, האָט זיך ב ַײ קײנעם דאָס אױג נישט געקאָנט צומאַכן. מע האָט זיך יענע נאַכט געקאַטשעט פֿון אײן ז ַײט אױף דער אַנדערער, מלחמה געהאַלטן מיט די װאַנצן און
אַרױסגעקוקט, עס זאָל שױן װערן טאָג.
אַז ס'איז געװאָרן טאָג, איז מען אַװעק אױף דער פּאָסט. די פּאָסט איז געװען פֿאַרשלאָסן און דער טױער אױך. ביסלעכװ ַײז האָט זיך דער עולם אָנגעהױבן צונױפֿקלַײבן אַרום דער פּאָסט, און ס'איז געװאָרן פֿאַרפֿלײצט די גאַס. יִידן זענען אַרומגעגאַנגען הין און צוריק, געגענעצט, געצױגן זיך, געדרײט די פּאה און געזונגן
שטילערהײט פֿון הלל.
אַז יאַרעמע דער סטראָזש האָט געעפֿנט דאָס טױער, האָבן יִידן אַ לאָז געטאָן זיך אַלע מיט אַ מאָל. איז יאַרעמע געװאָרן אָנגעצונדן, באַװיזן, אַז דאָ איז ער בעל-הבית, און האָט זיך צעלאָזט אױף זײ
6
און, מחילה, זײ אַרױסגעטריבן מיט בזיונות פֿון דער פּאָסט אין דרױסן אַרױס, און דאָרטן האָבן זײ געװאַרט אױף זַײדלען, אַזױ לאַנג, ביז זײ האָבן זיך פֿאָרט דערװאַרט. און אַז זַײדל האָט אָפּגענומען דאָס בלאַט און האָט זײ איבערגעלײענט דעם שײנעם פּסק פֿון דרײפֿוסן, איז געװאָרן אַ געשרײ, אַ ליאַרעם – הימל עפֿן זיך! דער געשרײ איז געװען ניט אױף די גענעראַלן, װאָס האָבן געשװאָרן פֿאַלש, נישט אױף די "פֿראַנצעהױזנדיקע", װאָס האָבן זיך אַזױ ניט שײן אױסגעפַֿײנט, – נײן! דער געשרײ איז געװען
אױף ז ַײדלען.
– סע קאָן ניט ז ַײן! – האָט כּתרילעװקע געשריגן אין אײן קול. – סע קאָן ניט ז ַײן אין דער װעלט אַזאַ משפּט! הימל און ערד האָבן געשװאָרן, אַז דער אמת מוז אַרױף, װי בױמל אױפֿן װאַסער. װאָס
װעסטו אונדז דערצײלן מעשׂיות?
– בהמות! שרַײט נעבעך זַײדל מיט אַלע כּוחות און שטופּט זײ דאָס בלאַט גל ַײך אין פּנים אַר ַײן. – נאַט זעט װאָס סע שטײט אין בלאַט!
– בלאַט-שמאַט! – שרַײט כּתרילעװקע. – און אַז דו װעסט זיך שטעלן אָט דאָ מיט אײן פֿוס אױפֿן הימל און מיטן אַנדערן אױף דער ערד – װעלן מיר דיר גלײבן? ס'איז אַ זאַך, װאָס עס קאָן ניט
זַײן! עס קאָן ניט זַײן! עס קאָן ניט זַײן! עס קאָן ניט זַײן! אַ סימן – װער איז געװען גערעכט ?...