קײן נגיד, הערט איר, בין איך ניט. װ ַײט פֿון אַ נגיד. גאָרנישט. אַ בעל-הבית מיט אַ דירה אַן אײגענע. כאָטש װאָס האָט מען, משטײנס געזאָגט, ב ַײ אונדז פֿון אַ דירה? מכּות! – נאָר נחת פֿון קינדער, קאָן איך מיך באַרימען, האָב איך, ברוך-השם, מער פֿונעם גרעסטן גבֿיר אין כּתרילעװקע! ב ַײ מיר, הערט איר, אַז עס קומט אַ יום-טובֿ און עס קומען זיך צונױף אַלע קינדער, קײן עין-הרע, זין און טעכטער, שניר און אײדעמס מיט אַלע אײניקלעך – װער
איז צו מיר גל ַײך?
למשל, נעמט פּורים צו דער סעודה.
װאָס פֿאַר אַ טעם, פֿרעג איך א ַײך, האָט אַ סעודה, אַז מע זעצט זיך צום טיש אײנער אַלײן מיטן װ ַײב און מע עסט?
נו, שטעלט א ַײך פֿאָר, אַז איך האָב שױן אָפּגעגעסן די פֿיש מיט דער יױך, לאָקשן, צימעס, דאָס, יענץ – נו װאָס? בלאָטע שבבלאָטע! אַ פֿערד, להבֿדיל, עסט אױך. אַ מענטש איז דאָך
אָבער נישט קײן פֿערד. ובפֿרט אַ יִיד. ובפֿרט יום-טובֿ. ובפֿרט אַזאַ יום-טוב, װי פּורים צו דער סעודה!
קודם כּל – די קינדער, קײן עין-הרע.
אַכט האָב איך, זאָלן געזונט זַײן, אַלע אױסגעגעבענע. )געװען צװעלף – פֿיר זענען, די צו לענגערע יאָר, אַװעקגעגאַנגען(. האַלב זענען זין, האַלב זענען טעכטער; פֿיר אײדעמס און פֿיר שניר;
האָט איר שױן, קײן עין-הרע, אַ ק ַײמא-לן פֿון זעכצן.
1
ה ַײנט, אײניקלעך, לעבן זאָלן זײ!
נישט צו פֿאַרזינדיקן. װאָרום אַלע טעכטער און אַלע שניר קינדלען, אַלע יאָר; ב ַײ װעמען ס’איז פֿאַראַן עלף, ב ַײ װעמען נ ַײן, – ב ַײ װעמען זיבן. קײן עקרות, אַזעלכע, הײסט דאָס, װאָס זאָלן
חלילה נישט האָבן גאָר נישט, איז ב ַײ מיר נישט פֿאַראַן.
נאָר מיט אײן זון, מיטן מיטלסטן, האָב איך געהאַט אַ ביסל צו טאָן: מַײן שנור האָט אַ צַײט קײן קינדער נישט געהאַט. נישטאָ און נישטאָ – און גענוג!
האָט זיך אָנגעהױבן אַ סדרה: דאָקטױרים, דער רבי, להבֿדיל דער טאָטער – עס העלפֿט נישט.
קיצור-הדבר, ס’איז געבליבן – גטן זיך.
מילא, גטן זיך – גטן זיך. ס’איז געקומען צו גטן זיך – װער? װאָס? זי װיל ניט!
װאָס הײסט, זי װיל ניט? זי האָט אים, זאָגט זי, ליב. טפּש אײנער! װאָס הערסט דו זי, זאָג איך, װאָס זי האָט דיך ליב? זאָגט ער: „איך האָב זי אױך ליב.“ װאָס זאָגט איר אױף דעם חכם? איך זאָג אים “קינדער” – זאָגט ער “ליב”! – װאָס זאָגט איר אױף אַזאַ
לעקיש?
קיצור-הדבר, זײ האָבן זיך נישט געגט. און גאָט האָט געהאָלפֿן – שױן אַ יאָר זעקס, אַז זי האָט אָנגעהױבן צו קינדלען, קינדלט זי װאָס אַ יאָר, װאָס אַ יאָר; שיט מיר אָפּ מיט אײניקלעך!
איר זאָלט זען בַײ מיר אײניקלעך – אַלע געראָטענע. אײנס שענער פֿונעם אַנדערן, אין זײערע פּנימער נישט אַרַײנצוקוקן! איך זאָג א ַײך – אַנטיקלעך!
ה ַײנט װי אַזױ לערנען זײ! טאָמער װילט איר אַ בלאַט גמרא – איז אַ בלאַט גמרא אױסװײניק פֿון חומש מיט רש"י, מיט תּנ"ך,
2
מיט דקדוק, מיט די אַלע איבעריקע הַײנטיקע שאָלעמױזן שמועסט מען ניט. זײער לײנען און זײער שרַײבן יִידיש און רוסיש און ד ַײטש און פֿראַנצױזיש, און און און...
אַז איך באַדאַרף אַ מאָל אַ בריװל איבערלײענען, אַן אַדרעס אָנשר ַײבן, צי װאָס, – װערט אַ מלחמה: „זײדניו, אָט װעל איך! זײדניו, אָט װעל איך!”
א ַײ װאָס, איר װעט פֿרעגן “פּרנסה”? עט, פֿאַראַן אַ גרױסער גאָט! ער פֿירט אױס. אַ מאָל אַזױ, אַ מאָל אַזױ. אַ מאָל בעסער, אַ מאָל ערגער. מאָלט א ַײך, מער ערגער װי בעסער – מוטשעט זיך און מע
קומט דורך מיטן יאָר, אַבי געזונט, װי זאָגט איר.
מ ַײן עלטערן זון איז געגאַנגען ניט שלעכט. ער איז געזעסן אין אַ דאָרף, אין זלאָדיעװקע איז ער געזעסן, און געהאַט גאַנץ פַֿײן פּרנסה; נאָר אַז ס’איז אַרױס דער אוקאַז פֿונעם דריטן מ ַײ, האָט מען אים געבעטן מחילה; האָט ער דאָך מסתּמא געבריהט זיך, געװאָלט אױסװַײזן, אַז ער איז ניט קײן “פּאַסעליװשײסיאָ”, געבראַכט פּאַפּירן, אַז ער זיצט דאָרטן נאָך פֿון ששת ימי בראשית, דערלאַנגט אין סענאַט. בקיצור, ס’האָט ניט געהאָלפֿן קײן שמע- ישׂראל, מע האָט אים אַרױסגעטריבן, און ער קאָן נאָך עד היום צו זיך ניט קומען... זיצט ער ב ַײ מיר מיט װ ַײב און קינדער. אַ ברירה
האָט מען?
און דעם אַנדערן זון מ ַײנעם גײט נעבעך גלאַט נישט. װאָס ער זאָל ניט טון – איז שלים-שלים-מזל, װי זאָגט איר, „מיט דער פּוטער אַראָפּ”. קױפֿט ער תבֿואה, װערט אַ זול. האַנדלט ער א ַײן אָקסן, פּגרען זײ. רירט ער זיך צו צו װאַלד, איז אַ װאַרעמער װינטער – אַ
בר-מזל! ער זאָל אַ קוק טאָן אין ט ַײך, װאָלטן געפּגרט אַלע פֿיש... האָב איך מיך מישבֿ געװען און זאָג אים: „װײסט דו װאָס? פּעקל זיך אַריבער מיט װ ַײב און קינדער צו מיר. ממה נפֿשך!”...
דעם דריטן זון מ ַײנעם איז יאָ געװען נישקשה, איז ער אין דער גרױסער שׂרפֿה, ניט ה ַײנט געדאַכט, אָפּגעברענט געװאָרן, אַרױס װי די מאַמע האָט אים געהאַט, און האָט נאָך געהאַט אױף זיך אַ גוט פּעקל מיט אַ מסירהלע, מיט אַ סלעדאָװאַטל, מיט צרות, מיט אַ פּריזיװ – פֿרעגט ניט – ס’איז גוט!... ה ַײנט זיצט ער ב ַײ מיר
מיט דער גאַנצער כאַליאַסטרע. װאָס דען?...
3
נאָר אײן קלענערן זון מ ַײנעם איז, קײן ע ִין-הרע, גאַנץ נישקשהדיק? קײן געלט האָט ער ניט, נאָר ער האָט אַ רַײכן שװער. דאָס הײסט, ער איז ניט אַזױ ר ַײך, װי אַ בעל-פּרנסה, האָט געשעפֿטן אַ סך, אַ גרױסער דרײער. אַ “קרוטין”, זאָל דער אױבערשטער שומר ומציל זַײן! ער דרײט אַזױ לאַנג, ביז ער פֿאַרדרײט אי זיך, אי יענעם. נאָר װאָס דען? ער דרײט זיך אַלע מאָל אױס, דער הונט. ער האָט שױן ניט אײן מאָל געפּטרט אי ז ַײן געלט, אי די קינדערס געלט. זאָג איך צו אים: “װאָס האָט איר געהאַט צו מַײן זונס געלט?” זאָגט ער: “איר האָט עפּעס אַרַײנגעלעגט אַ סך פּוטער?”... זאָג איך: “מַײן זון איז מיר דערװ ַײל אַ קינד”. זאָגט ער: “און מ ַײן טאָכטער איז ב ַײ מיר ניט קײן קינד?” זאָג איך: “עט!” זאָגט ער: “בע!” זאָג איך: “מילא!” זאָגט ער: „בקיצור!” אַ װאָרט פֿאַר אַ װאָרט – האָב איך אַװעקגערופֿן מ ַײן שמױגער און זאָג צו אים: “טו אַ שפּ ַײ, זאָג איך, אױף ד ַײן שװער דעם נגיד, דעם דרײער, און זעץ דיך אַװעק ב ַײ
מיר – װאָס גאָט װעט געבן, אַבי אין אײנעם”...
זעט איר, צו אײדעמס האָב איך גאָר קײן גליק נישט. אָבער טאַקע לחלוטין ניט! דאָס הײסט, איך האָב צו זײ קײן טענות ניט, און שעם זיך חלילה נישט מיט זײ, װאָרום איך האָב, מעגט איר מיר גלױבן, אַזעלכע אײדעמס, װאָס דער גרעסטער גביר פֿאַרמאָגט זײ
ניט. פֿ ַײנע קינדער, מיוחסים, פּאַרשױנען, קעפּמענטשן!
אײנעם האָב איך אַן אײדעם פֿון גאָר אַ גרױסן יחות, אַ צאַצקעלע, אַ זַײדן קינד, אַ געראָטענער מיט אַלע מעלות און אַ גרױסער למדן, זיצט און לערנט. איך האַלט אים בַײ זיך אױף קעסט פֿון נאָך דער חתונה אָן, װאָרום װען איר זאָלט אים קענען, װאָלט איר אַלײן געזאָגט, אַז ס’איז גאָר אַײן עבֿירה אַרױסצולאָזן אַזעלכס
אױף דער װעלט – װאָס װעט פֿון אים װערן?
דעם אַנדערן אײדעם האָב איך שױן נישט אַזאַ יחות, נאָר דאָס קרן איז אָבער אַן אַנטיק, דהיינו: װאָס װילט איר? שרַײבן, און לײנען, און חשבֿונען, און זינגען, און טאַנצן, און װאָס ניט? ה ַײנט שפּילט ער אין שאַך – אַז מע שמוסט, ער יכלט! פֿון דעסט װעגן, הערט איר, אַז ס’איז ניט באַשערט, װי זאָגט שלמה המלך: לא לחכמים לחם – אַלע קענערס גײען אָן שטיװל. איך האָב אים שױן געפּרוּװט אױף אַלע ז ַײטן: ער איז שױן געװען אַ פּאָסעסער,
4
און אַ קרעמער, און אַ מלמד, און אַ שדכן – עס גײט נישט, כאָטש צער ַײס זיך! זיצט ער איצט ב ַײ מיר מיט די קינדער. איך װעל דאָך מ ַײן טאָכטער אױף דער גאַס ניט אַרױסװאַרפֿן!
נאָך אײן אײדעם האָב איך, שױן נישט אַזאַ גרױסער קענער, נאָר אױך נישט קײן אבי-װער. דער גוטער קאָפּ מיט דער שיינער האַנט, מיט דעם בלאַט גמרא, מיטן שיינעם פּיסק – ַאַז ער רעדט,
שיטן זיך פּערל, אַ חיות צו הערן!
אײן חסרון נאָר, װאָס ער איז צו אַן אײדלער, כּמעט אַ רוחניות, דאָס הײסט, ער איז נישט איבעריק געזונט. דאָס הײסט, אפֿילו אַז איר װעט אַ קוק טאָן אױף אים אַזױ, איז ער, דאַכט זיך, גאָר נישט... נאָר װאָס דען? דאָס װאָס ער שװיצט. און דערצו נאָך דער הוסט! פֿון אַ צ ַײט אַז ער האָט באַקומען אַ פּאַסקודנע הוסט מיט אַ מין קװיטש, און ס’איז אים שװער צו כאַפּן דעם אָטעם. דאָקטױרים הײסן אים טרינקען מילך און פֿאָרן קײן בױבעריק אױף אַ דאַטשע. אַהין פֿאָרן, זאָגט מען, אַלע קראַנקע. דאָרטן, זאָגט מען, איז פֿאַראַן אַ װאַלד אַזעלכער, װאָס איז אַ רפֿואה צום הוסט. רעכן איך, אַז אם ירצה השם, איבער אַ יאָר זומער, אַז גאָט װעט שענקען דאָס לעבן, זיך דורכפֿאָרן מיט אים קײן בױבעריק. דערװ ַײל, ביז ער װעט אַ מאָל װערן געזונט, ליגט ער מיטן װ ַײב
און קינדער, געװײנטלעך, אױף מ ַײנע פּלײצעס. עפּעס אַ תּירוץ?
הַײנט האָב איך נאָך אײן אײדעם, שױן גאָר אַ פּראָסטן, נאָר אַ האָרעפּאַשנעם יונג, דאָס הײסט, חלילה נישט קײן בעל-מלאכה, נישט קײן שנַײדער, נישט קײן שוסטער, נאָר קײן חדר-יִינגל אױך
ניט.
ער איז אַ “פֿיליער” איז ער; ער האַנדלט מיט פֿיש האַנדלט ער. ז ַײן טאַטע האַנדלט מיט פֿיש, ז ַײן זײדע האָט געהאַנדלט מיט פֿיש, די גאַנצע משפּחה זײערע װײסן – נאָר פֿיש און נאָר פֿיש און נאָר
פֿיש!
דאָס הײסט, זײ זענען אפֿילו גאַנץ ערלעכע יִידן, אָרנטלעכע, נאָר פּראָסטע מענטשלעך.
װעט איר דאָך פֿרעגן: װי קומט צו מיר אַזאַ אײדעם? מסתּמא איז דרינען פֿאַראַן אַ מעשׂה, װי זאָגט מען: אין אַ ט ַײך װאַרפֿן זיך דורך
5
אַלערלײ העכט. מסתּמא איז מַײן טאָכטערס גליק אַזױ, אַז זי באַדאַרף האָבן אַזאַ מאַן.
דאָס הײסט, האָבן האָב איך צו אים גאָרניט; מ ַײן טאָכטער לעבט פֿאַר אים דווקא גליקלעך. װאָרום בטבֿע איז ער דווקא אַ גוט מענטשל, אַ דימענט, צוגעלאָזט, הערט איר, צו אונדז אַלעמען ביז גאָר, װיפֿל ער פֿאַרדינט גיט ער אָפּ איר, און העלפֿט אױס יענע אײדעמס מ ַײנע און די זין װי װ ַײט מעגלעך. װאָס איז ש ַײך ז ַאָגן? – ער האָרעװעט כּמעט אין גאַנצן אױף אונדז, און האָט פֿאַר אונדז אַלעמען דרך-ארץ. װאָרום ער װײסט גאַנץ גוט, ער פֿילט, פֿאַרשטײט איר מיך, װער ער איז און װער מיר זענען; ער איז ער און מיר זענען פֿאָרט מיר! מיט דער האַנט, הערט איר, קען מען
דאָס ניט אַװעקמאַכן.
װאָרום אַז עס מאַכט זיך אַ מאָל, מע קומט זיך צענױף צװישן מענטשן, און מַײנע קינדער מאַכן אַ שמועס מכּח די קלײנע אותיות, עפּעס אַ דין אין שלחן-ערוך, צי אַ שאַרף שטיקל גמרה, צי גלאַט אַ פּסוק, מוז ער נעבעך זיצן און שטומען, װאָרום ס’איז
פֿאַר אים, ניט דאָ געדאַכט, אַ סוד!
אוודאי מעג ער זיך איבערנעמען, װאָס ער האָט אַזױנע שװאָגערס, און מעג האָרעװען פֿון זײערטװעגן! װי זאָגט איר? ניט אַזױ? האַ?
אַצינד, אַז איר זענט שױן אַ ביסל באַקאַנט מיט מַײן געזינדל, פֿאַרשטײט איר שױן װאָס פֿאַר אַ שׂמחה בַײ מיר איז און װאָס פֿאַר אַ נחת איך האָב, אַז עס קומט אַ יום-טובֿ, למשל, פּורים צו דער סעודה, און אַלע קינדער מיט אַלע אײניקלעך, קײן עין-הרע, זעצן זיך אױס אַרום טיש, און מע מאַכט המוציא איבער דעם שײנעם גרױסן קלוגן פּורים-קױלעטש, װאָס מיט זאַפֿראַן און מיט ראָזשינקעס אַרומגעשטעקט, מיט די גוטע געפֿעפֿערטע און געצוקערטע פֿיש מיט כרײן, מיט די גוטע געלע לאַנגע לאָקשן מיט יױך, און מע נעמט צו קאַפּלעך משקה, אַז גאָט העלפֿט אַ פֿלעשל װימאָראָזיג, אַן אמתער אַ “קַאָװעשאַנער”, אָדער אַ גלעזעלע גוטן װישניק, אַבי ס’איז נאָר דאָ, און פֿאַר נױט – איז אַ פּראָסט ביסל יש אױך אַ סחורה, און מע טוט אַ זינג, איך דעם שושנת יעקבֿ, און נאָך אַ מאָל – שושנת יעקבֿ! און װידער אַ מאָל
– שושנת יעקבֿ! טוען אַ כאַפּ-אונטער די קינדער:
6
צהלה ושׂמחה!
און די קלײנע שקצים, די אײניקלעך, אױפֿן דינעם קולכל: אור ליהודעם! אור ליהודעם! אור ליהודעם! און מע גײט נאָך אַ טענצל אױך, – דעמאָלט װער איז צו מיר גלַײך? װאָס מיר בראָצקי? װער מיר רױטשילד? אַ מלך, װי איר זעט מיר אַ יִידן, אַ
מלך!
קײן נגיד, הערט איר, בין איך ניט, נאָר נחת פֿון קינדער האָב איך, ברוך-השם, מער פֿונעם גרעסטן גבֿיר אין כּסרילעװקע!