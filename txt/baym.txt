איך װיל א ַײך בעטן, הערר דאָקטער, אײן זאַך׃ איר זאָלט מיך אױסהערן. דאָס הײסט, נישט דאָס שלאַפֿקײט מַײנס זאָלט איר אױסהערן – פֿונעם שלאַפֿקײט װעלן מיר שמועסן שפּעטער. איך װעל אַײך שױן אַלײן אױפֿקלערן, אין װאָס עס באַשטײט מַײן שלאַפֿקײט. װילן װיל איך, איר זאָלט אױסהערן מיך אַלײן, װאָרום ניט אַ יעדער דאָקטער האָט ליב אױסהערן דעם חולה. ניט אַ יעדער דאָקטער לאָזט זיך רעדן. דאָקטױרים האָבן אַ טבֿע׃ זײ לאָזן זיך נישט רעדן. זײ װײסן נאָר טאַפּן דעם דופֿק, קוקן אױפֿן זײגער, פֿאַרשר ַײבן אַ רעצעפּט און נעמען פֿאַרן װיזיט. אױף א ַײך האָב איך געהערט זאָגן, אַז איר זענט ניט פֿון די דאָקטױרים. איר זענט נאָך, זאָגט מען, אַ יונגער דאָקטער, און זענט נאָך ניט אַזױ להוט, פֿאַרברענט נאָכן קערבל, װי אַנדערע דאָקטױרים. בין איך דערפֿאַר, הײסט דאָס, טאַקע געקומען צו אַײך, זיך מיט אַײך אַן עצה האַלטן מכּח מ ַײן מאָגן. איך בין, װי איר זעט מיך, אַ מענטש מיט אַ מאָגן. על-פּי חכמת הדאָקטאָריע קומט אפֿילו אױס, אַז יעדער מענטש מוז האָבן אַ מאָגן. נאָר װען איז דאָס גערעדט געװאָרן? אַז דער מאָגן איז אַ מאָגן; אָבער אַז דער מאָגן איז קײן מאָגן ניט, הַײנט צו װאָס טױג דאָס לעבן? װעט איר דאָך מיר ענטפֿערן מסתּמא מיטן פּסוק׃ בעל-כּרחך אַתּה חי? װײס איך עס אָן א ַײך. פֿאַר דעם „בעל-כּרחך“ האָב איך נאָך אין חדר געכאַפּט שמיץ. איך שמועס פֿון דעם, װאָס אַ מענטש כּל-זמן ער לעבט, װילט זיך אים ניט שטאַרבן. כאָטש דעם אמת דאַרף איך אַײך זאָגן, אַז איך אַלײן האָב פֿאַרן טױט כּלל קײן מורא נישט. װאָרום, ערשטנס, האָב איך שױן אַריבערגעשפּאַנט ששים, והשנית, בין איך אַזאַ מענטש, װאָס קאַטאָרי לעבן און שטאַרבן איז ב ַײ מיר גלאַט אַלץ אײן יום-טובֿ. דאָס הײסט, לעבן איז אַודאי גל ַײכער װי שטאַרבן, װאָרום װער װיל דאָס שטאַרבן? ובפֿרט אַ יִיד? ובפֿרט אַ טאַטע פֿון עלף קינדער, זאָלן געזונט ז ַײן, מיט אַ װ ַײב, כאָטש דאָס דריטע װַײב, נאָר דאָך אַ װַײב. בקיצור, אַלײן בין איך אַ קאַמעניצער, דאָס הײסט, ניט פֿון קאַמעניץ גופֿא, נאָר פֿון אַ
1
שטעטל ניט װ ַײט פֿון קאַמעניץ. און בין, אַז ַאָך און װײ איז מיר, אַ יִיד אַ מילנער, איך האַלט אַ מיל האַלט איך, דאָס הײסט, די מיל האַלט מיך, װאָרום, װי זאָגט איר, אַז מע קריכט-אַר ַײן, ליגט מען. אַ ברירה האָט מען? ס'איז אַ ראָד, פֿאַרשטײט איר מיך, און סע דרײט זיך! באַרעכנט זיך אַלײן, אַז פֿאַר װײץ באַדאַרף מען צאָלן מיט מזומנים, און מעל מוז מען צעטײלן אױף קרעדיט, אַ װעקסל אַהין, אַ װעקסל אַהער, און צו טאָן האָט מען מיט גראָבע נפֿשות, און מיט װ ַײבער. איר האָט עפּעס ליב װ ַײבער? גײ געב זײ אָפּ דין וחשבון׃ למאי דאָס, למאי יענעס? למאי עס איז ניט געראָטן ב ַײ זײ די חלה? װאָס בין איך שולדיק? אפֿשר, זאָג איך, איז ב ַײ א ַײך װײניק היץ? אָדער אפֿשר איז בַײ אַײך געװען שלעכטע הײװן? אפֿשר איז ב ַײ א ַײך געװען, זאָג איך, נאַס האָלץ? פֿאַלט מען נאָך אָן אױף אַײך און מע מאַכט אַײך מיט דער בלאָטע און מען איז א ַײך מבֿטיח, אַז דאָס אַנדערע מאָל װעט א ַײך פֿליען די חלה אין קאָפּ אַר ַײן... איר האָט עפּעס ליב, אַז סע פֿליט א ַײך אַ חלה אין קאָפּ אַר ַײן? דאָס זענען די קונהטעס די לאחדימניצעס. נאָר איר מײנט אודאי, די קונים די הורטאָװניקעס זענען בעסער? אױך ניט בעסער! לכתּחילה, אַז דער קונה קומט אין מיל אַר ַײן און װיל זיך מאַכן אַ קרעדיט, איז ער װײך װי אַ פּוטער, מיט טױזנט חניפֿהלעך און קאָמפּלימענטן, כאָטש נעם לײג אים צו צו אַ מכּה; און נאָך דעם, אַז עס קומט צו צאָלן, הױבט זיך אָן אַ צעטל פֿון טענות׃ דער טראַנספּאָרט איז אים שפּעט אָנגעקומען, די זעק האָבן זיך צעריסן, די מעל איז געװען ביטער, טוכלע, צוגעלעגערט הײסט עס. צרות מיט שלעק – אַכצן חסרונות מיט זיבן און צװאַנציק תּירוצים! „און געלט?“ „געלט, זאָגט ער, שיקט-אַר ַײן אַ חשבון!“ אַ האַלבער סילוק, הײסט דאָס. שיקט מען אים מאָנען, זאָגט ער׃ „מאָרגן“. מאָרגן – „איבערמאָרגן“. אַ נעכטיקער טאָג! הױבט מען אים אָן סטראַשן מיט אַ פּראָטעסט און מע גיט אױף אים א ַײן. נו, און אַז מע גיט שױן א ַײן, מײנט איר, איז װאָס? האָט מען אַ „ליסט“, און אַז מע קומט מיטן „ליסט“ איבערשרַײבן, איז במילא אַלסדינג אױף דעם װַײבס נאָמען, און גײ רוף אים קנאַקניסל! נו, פֿרעג איך א ַײך׃ ב ַײ אַזעלכע געשעפֿטן װי זאָל מען ניט האָבן קײן מאָגן? ניט אומזיסט זאָגט צו מיר מ ַײנע, כאָטש זי איז ב ַײ מיר ניט דאָס ערשטע, זי איז דאָס דריטע, און דאָס דריטע װ ַײב איז דאָך, װי זאָגט איר, די זון אין שבֿט, נאָר דאָך אַװעקמאַכן קאָן מען זי ניט, פֿאָרט אַ װ ַײב׃ „װאַרף אַװעק, זאָגט זי צו מיר, נח, װאַרף אַװעק דאָס מעל-געשעפֿט. לאָז עס זיך אָנצינדן מיט דער מיל אין אײנעם, װעל איך װיסן, אַז דו לעבסט אױף דער
2
װעלט!“ „ע-ע-הע, זאָג איך, די מיל זאָל װעלן ברענען! זי איז גוט געסטרעכירט“... „ניט דאָס, זאָגט זי, מײן איך, נח. איך מײן, זאָגט זי, װאָס דו לױפֿסט אַרום, ניט קײן שבת, ניט קײן יום-טובֿ, ניט קײן װ ַײב, ניט קײן קינד. װאָס? װאָס פֿליסט דו?“... פֿרעגט מיך בחרם, איך װײס אַלײן ניט, װאָס איך פֿלי. װאָס זאָל איך טאָן, אַז ס'איז בַײ מיר אַזאַ טבֿע, צו אַלדי רוחות?... איך האָב ליב דרײען!... טאָמער מײנט איר, מע האָט עפּעס פֿונעם דרײען? צרות האָט מען! װאָס פֿאַר אַ געשעפֿט איר זאָלט מיר ניט געבן, נעם איך דאָס אָן; ניטאָ פֿאַר מיר קײן שלעכטער בראָנפֿן׃ זעק – איז זעק, האָלץ – איז האָלץ, „טאָרגעס“– איז „טאָרגעס“. איר קענט אַוודאי מײנען, אַז אַחוץ דער מיל האָב איך שױן מער קײן געשעפֿטן נישט? האָט איר מחילה אַ גרױסן טעות. װי איר קוקט מיך אָן, האַנדל איך מיט װאַלד, מיט אײנעם אַ שותּף, װאָס מיר האַקן אים, און שטעל צו פּראָװיאַנט אין דער טורמע, און האָב אַ חלק אין דער טאַקסע, און דערלעג דווקא אַלע יאָר צו איר געלט, איר װאָלט זיך עס װינטשן פֿאַרדינען אַלע חודש, איך בין א ַײך קײן שׂונא ניט. א ַײ, צו װאָס דאַרף איך זי? קהל אױף צו להכעיס! איך בין, װי איר זײט מיך, אַ גרױסער בעל-נצחון׃ בַײ מיר, צוליב נצחון, איז כּדאי די גאַנצע שטאָט זאָל גײן צו גרונט און אַלײן באַגראָבן װערן – אַבי אױספֿירן מ ַײנס! איך בין, װי איר זײט מיך, אַ מענטש דווקא אַזױ זיך ניט קײן שלעכטער בטבֿע, נאָר אַ גרױסער „קאַפּריז“, אַ שפּילשליװער, הײסט עס. מיך, אַז מע רירט מיך אָן אין כּבֿוד, איז חיות ניט זיכער! און דערצו בין איך נאָך אַ שטיקל עקשן אױך. איך בין אַ בעלן געװען אַ מאָל, אין די גוטע יאָרן, פֿאַר אײן „אַתּה הראיתלע“ ב ַײ אונדז אין בית-המדרש גײן ביזן בלוט אַרַײן; דאָס בית-המדרש האָט מען פֿאַרמשפּט – און איך האָב טאַקע אױסגעפֿירט מ ַײנס. װאָס זאָל איך טאָן? ס'איז ב ַײ מיר אַזאַ בלוט! ס'איז ב ַײ מיר נערװען, זאָגן זײ, די דאָקטױרים, און ס'האָט, זאָגען זײ, אַ ש ַײכות צום מאָגן. כאָטש אפֿילו על-פּי שׂכל קומט דאָס אױס װילד. װאָרום װאָס געהער זיך אָן נערװען מיט אַ מאָגן? אַ ביסל אַ סמיכות הפּרשה! װוּ זענען די נערװען און װוּ איז דער מאָגן? נערװען זענען דאָך, צום מײנסטן, על-פּי חכמת הדאָקטאָריע, דאַכט זיך, דאָרט, װוּ די געהירן? און דער מאָגן איז דאָך גאָר װײס איך װוּ – פֿאָלג מיך אַ גאַנג!... שאַט, אָט באַלד ענדיק איך, װאָס כאַפּט איר זיך אַזױ? זיצט נאָך אַ מינוט. איך װיל דאָך אַײך אױסדערצײלן אַקוראַט, איר זאָלט מיך אױסהערן און זאָגן מיר, פֿון װאַנען האָט זיך גענומען צו מיר אָט דער דאָזיקער אומגליק, איך מײן דעם מאָגן מײן איך. אפֿשר איז
3
דאָס פֿון דעם, װאָס איך בין נע-ונד, בין קײן מאָל נישטאָ אין דער הײם, און אפֿילו דעמאָלט, װען איך בין אין דער הײם, בין איך אױך ניט אין דער הײם. איך שװער אַײך בהן שלי – ס'איז אַ געלעכטער צו הערן און אַ חרפּה צו זאָגן – איך װײס נישט, װיפֿל קינדער איך האָב און װי אַזױ מע רופֿט זײ. ס'איז ניט גוט, הערט איר, אָן אַ בעל-הבית און אָן אַ טאַטן! איר זאָלט אָנקוקן ב ַײ מיר איַן שטוב, קײן עין-הרע, מיט אַ פּעראָנדעק! אַ שיף אָן אַ רודער! טאָג װי נאַכט אַ טאַראַראַם, אַ האַרמידער, זאָל גאָט שומר ומציל ז ַײן! אַ װערטעלע אױסצורעדן, קײן עין-הרע, עלף קינדער פֿון דר ַײ װ ַײבער! בשעת דער טרינקט טײ, עסט יענער אָנב ַײסן, און בשעת איך דאַװען, גלוסט זיך יענעם שלאָפֿן. דער קנ ַײפּט אַ בולקע, און דער װיל הערינג, דער גלוסט זיך מילכיקס, און דער שרַײט אין אײן קול׃ פֿלײש! און אַז מע װאַשט זיך עסן, איז ערשט דעמאָלט ניטאָ קײן מעסער, מיט װאָס אַ שטיקל ברױט אָפּצושנַײדן, און צװישן קלײנװאַרג איז אַ טומל, אַ גיהנם, מיט הריגות, כאָטש נעם לױף אין דער װעלט אַרַײן! און איבער װאָס? אַלץ איבער דעם, הערט איר, װאָס איך האָב קײן מאָל קײן צ ַײט ניט, און זי, מ ַײנע הײסט דאָס, איז, קײן עין-הרע, זײער אַ גוטע, דאָס הײסט, ניט אַזאַ גוטע, װי אַ װײכע, קאָן זיך ניט באַגײן מיט קײן קינדער. מיט קינדער דאַרף מען קאָנען זיך באַגײן. קריכן זײ איר אױפֿן קאָפּ, דאָס הײסט, זי שעלט זײ אפֿילו, קנַײפּט זײ, רַײסט זײ אױס שטיקער פֿלײש, נאָר װאָס קומט אַרױס? פֿאָרט אַ מאַמע. אַ מאַמע איז ניט קײן טאַטע. אַ טאַטע לײגט אַנידער און שמַײסט אָפּ אַ קינד. איך װײס, אַז מַײן טאַטע האָט מיך געשמיסן. און אפֿשר האָט א ַײך א ַײער טאַטע אױך געשמיסן? װאָס זשע מײנט איר? איז אַז װױל צו אַײך! איך װײס ניט, צי ס'װאָלט פֿאַר אַײך געװען בעסער, מע זאָל אַײך ניט געװען שמַײסן... װאָס כאַפּט איר זיך? איך ענדיק באַלד. איך דערצײל עס א ַײך ניט אומזיסט; דאָס איז צוליב דעם, איר זאָלט פֿאַרשטײן מ ַײן אַרט לעבן, װאָס איך לעב. אפֿשר מײנט איר, אַז איך װײס, װיפֿל איך פֿאַרמעג? מעגלעך, אַז איך בין אַ יִיד אַ נגיד, און אַ גרױסער נגיד, און מעגלעך אַז – צװישן אונדז װעט עס דאָך מסתּמא בל ַײבן? – אַז איך בין אפֿשר דערונטער... איך װײס? אַז טאָג װי נאַכט איז נאָר געלאַטעט; װי זאָגט איר, די טאַפֿלי אַרױסגענומען, יענע טאַגלי אַר ַײנגעשטעלט – ס'איז עפּעס אַ תּירוץ? צי מע קאָן, צי מע קאָן ניט – נדן אַ קינד דאַרף מען געבן? ובפֿרט נאָך, אַז גאָט העלפֿט טעכטער, און דערװאַקסענע דערצו! אַנו, פּרוּװט האָבן דרַײ טעכטער דערװאַקסענע, קײן עין-הרע, אַלע אין אײן טאָג צו דער חופּה
4
פֿירן, װעלן מיר זען, צי װעט איר קאָנען א ַײנזיצן אין דער הײם אפֿילו אַ טאָג! ה ַײנט פֿאַרשטײט איר שױן, װאָס איז דאָס דרײען, װאָס מע דרײט, מיטן פֿליען, װאָס מע פֿליט? און אַז מע פֿליט, כאַפּט מען אַ פֿאַרקילונג אין װאַגאָן, אַ בײזע װעטשערע אױף דער אַכסניא, װאָס מע קרענקט זי נאָך דעם אױס. הַײנט די ריחות, װאָס מע שמעקט זיך אָן, מיט דער שײנער לופֿט – מעג מען שױן האָבן אַ מאָגן? אַ שטיקל גליק איז נאָר, װאָס איך בין בטבֿע נישט קײן קראַנקער מענטש, גוט פֿאַרפֿונדעװעט פֿון דער יוגנט. קוקט נישט אױף מ ַײן סנאַסט, װאָס איך בין אַזױ דאַר און טרוקן. דאָס האָבן מיר די געשעפֿטן אַזױ אױסגעטריקנט. און אַגבֿ איז ב ַײ אונדז טאַקע אַזאַ גדלע, אַזאַ װוּקס; מיר האַלטן זיך אַלע הױך און דין. איך האָב געהאַט עטלעכע ברידער, זענען זײ אַלע געװען אַזױ װי איך, מיר צו לענגערע יאָר. פֿון דעסט װעגן בין איך, הערט איר, תּמיד געװען אַ געזונטער מענטש, נישט געװוּסט פֿון קײן מאָגן און פֿון קײן דאָקטער און פֿון קײן שװאַרץ יאָר, הלואי װ ַײטער. נאָר פֿון אַ צ ַײט, אַז מע האָט מיך אָנגעהױבן שטאָפּן מיט רפֿואות, פּילן, פּראָשקעס און קר ַײטער, און איטלעכער באַזונדער קומט מיט זַײן המצאה׃ דער הײסט, איך זאָל האַלטן דעיעט ]דיעטע[, דאָס הײסט „נעדאָיעד“, איך זאָל עסן װאָס װינציקער; און דער הײסט, איך זאָל גאָר ניט עסן, איך זאָל פֿאַסטן הײסט דאָס. זענט איר שױן פֿאַרטיק? קומט צו גײן אַ נַײער חכם אַ דאָקטער און זאָגט מיר אָן, איך זאָל דוקא עסן, און אַ סך! אַ פּנים, ער אַלײן האַלט פֿון דער אכילה. אַלע דאָקטױרים האָבן אַזאַ טבֿע, אַז דאָס, װאָס זײ האָבן ניט פֿ ַײנט, דאָס הײסן זײ אױך דעם חולה. אַ חידוש איז מיר נאָר, װאָס זײ הײסן ניט שלינגען קײן קערבלעך... משוגע צו װערן פֿון זײ! אײנער אַ דאָקטער האָט מיר געהײסן גײן אַ סך, גלאַט גײן אין דער װעלט אַר ַײן, שפּאַנען הײסט דאָס; איז געקומען דער אַנדערער דאָקטער און הײסט מיר ליגן – און גײ טרעף, װאָס פֿון זײ איז מער בהמה... װאָס דאַרפֿט איר אַ סך? אײנער האָט מיך געהאָדעװעט מיט ליאַפּעס, כּמעט אַ יאָר כּסדר מיט גאָלע ליאַפּעס! איך קום צום אַנדערן, זאָגט ער׃ „ליאַפּעס? חס ושלום! ליאַפּעס איז פֿאַר א ַײך אַ סם המות!“ און ער גײט און פֿאַרשרַײבט מיר אַ פּראָשעק, אַ געלן פּראָשעק. מסתּמא װײסט איר, װאָס דאָס איז פֿאַר אַ מין פּראָשעק? איך קום צו גײן מיטן געלן פּראָשעק צו אַ דריטן דאָקטער, כאַפּט ער ניט דעם געלן פּראָשעק און צערַײסט ניט דעם רעצעפּט און פֿאַרשר ַײבט מיר ניט קײן קר ַײטער? אָבער װאָס פֿאַר אַ קר ַײטער, מײנט איר? אײדער איך האָב מיך א ַײנגעװױנט, הערט איר, צו די
5
דאָזיקע קר ַײטער, מעגט איר מיר גלױבן, אַז די גרינע גאַל האָט זיך מיר איבערגעקערט! ס'זאָל אים אָנגײן, דעם דאָקטער, כאָטש האַלב, װאָס איך פֿלעג אים אָנװינטשעװען, בשעת איך פֿלעג זײ דאַרפֿן א ַײננעמען אַלע פֿאַרן עסן. איך פֿלעג מיך זען בשעת מעשׂה מיטן מלאך המות! נאָר װאָס טרינקט נישט אַ מענטש צוליב געזונט?... צום סוף לאָזט זיך אױס, איך קום צום יענעם דאָקטער, צום ערשטן הײסט דאָס, װאָס האָט מיך געהאָדעװעט מיט ליאַפּעס, און דערצײל אים די געשיכטע מיט די ביטערע קר ַײטער,
װאָס פֿאַרומערן מיר דאָס לעבן, – װערט ער מלא רציחה און רופֿט זיך אָן צו מיר מיט אַ מין כּעס, גלַײך װי איך האָב אים דאָ געקױלעט די קאַפּאָטע׃ „איך האָב דאָך א ַײך פֿאַרשריבן, זאָגט ער, ליאַפּעס, הַײנט װאָס לױפֿט איר אַרום, װי אַ דולער, פֿון אײן דאָקטער צום אַנדערן?“ זאָג איך׃ „שאַט, שאַט! איר זענט דאָך נישט אײנער אױפֿן יריד! קײן קאָנטראַקט האָט מען א ַײך נישט אונטערגעשריבן, און לעבן דאַרף יענער אױך, יענער האָט אױך אַ װ ַײב און קינדער!“... האָט זיך אין אים אָנגעצונדן אַ פֿ ַײער, זאָלט איר זען, גלַײך װי איך האָב אים דאָ געזאָגט מי יודע װאָס! בקיצור, ער האָט מיך געבעטן, איך זאָל גײן צו יענעם דאָקטער. זאָג איך׃ „קײן עצות באַדאַרף איך ניט; אַז איך װעל װעלן, קאָן איך אַלײן גײן“. און נעם און לײג אים אַװעק אַ קאַרב. מײנט איר אפֿשר, אַז ער האָט דאָס מיר אַ שמיץ געטאָן אין פּנים? אָבער גאָר לא! קערבלעך האָבן זײ ליב, א ַײ, האָבן זײ ליב קערבלעך, הערט איר! אַ סך מער װי מיר, פּראָסטע מענטשלעך. זײ זאָלן זיך אַװעקזעצן, אַ שטײגער אױסהערן דעם חולה, װי עס געהער צו זַײן – דאָס איז בַײ זײ נישטאָ. זײ לאָזן זיך ניט רעדן אַ װאָרט אײן איבעריקס. אָט בין איך אַנומלטן געװען ב ַײ אײנער אַ דאָקטער, טאַקע אַײערער אַ באַקאַנטער, איך װיל אים ניט אָנרופֿן בַײם נאָמען. איך בין נאָר אַר ַײנגעקומען, נישט אױסגערעדט נאָך קײן צװײ װערטער – אַהאַ, ער הײסט מיר שױן אױסטאָן זיך, איך בעט איבער אַײער כּבֿוד, און איך זאָל מיך אַנידערלײגן אױף דער קושעטקע. װאָס איז? באשר ער װיל מיך אױסהערן? װילסט מיך אױסהערן? זײער גוט! הער מיך אױס! װאָס זשע לאָזט דו זיך ניט רעדן? װאָס טױג מיר דאָס טאַפּן, װאָס דו טאַפּסט מיך, מיטן קלאָפּן, װאָס דו קלאָפּסט מיך? נײן, האָט ער אָבער קײן צ ַײט ניט! עס װאַרטן, זאָגט ער, דאָרט הינטער דער טיר נאָך מענטשן, איטלעכער מיט ז ַײן „אָטשערעדע“. ס'איז ה ַײנט געװאָרן ב ַײ א ַײך אַ מאָדע – ”אָטשערעדע“, װי, להבֿדל, אױפֿן באַן, אָדער אױף דער פּאָטשט בַײ די מאַרקעס... װאָס? איר האָט אױך קײן צַײט ניט?
6
ב ַײ א ַײך איז שױן אפֿשר אױך אײן „אָטשערעדע“? איר זענט נאָך דאָך אַ יונגער דאָקטער! װי קומט איר צו ”אָטשערעדן“ ]אָטשערעדעס[? אַז איר װעט זיך אָט אַזױ פֿירן, הערט איר, װעט איר האָבן עגמת-נפֿש, ניט קײן פּראַקטיקע!... און אין כּעס באַדאַרפֿט איר אױך נישט זַײן. איך האָב נישט געמײנט, חלילה, אומזיסט. איך בין נישט אַזאַ יִיד, װאָס איך זאָל, חס ושלום, פֿאַרלאַנגען אומזיסט. און כאָטש איר האָט מיך נישט געװאָלט אױסהערן ביזן סוף, פֿון דעסט װעגן, אײנס צום אַנדערן געהער זיך נישט אָן, פֿאַרן װיזיט באַדאַרף מען א ַײך באַצאָלן... װאָס? איר װילט נישט נעמען?... װיל איך אַײך מיט גװאַלד נישט נױטן... געװיס האָט איר פֿון װאַנען צו לעבן... מסתּמא לעבט איר פֿון קופּאָנעס... עס װאַקסט בַײ אַײך... נו, מהכתּיתי, לאָז אַײך גאָט העלפֿן, ס'זאָל בַײ אַײך װאַקסן און װאַקסן... אַדיע! האָט קײן פֿאַריבל נישט, טאָמער האָב איך פֿאַר אַײך צוגענומען צַײט...
דערױף זענט איר דאָך אַ דאָקטער...